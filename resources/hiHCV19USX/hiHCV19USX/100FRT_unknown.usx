<usx version="3.0">
  <book code="FRT" style="id">- Hindi Contemporary Version(Updated 2021)</book>
  <periph id="" alt="">Road to Salvation<para style="mt1">मैं कैसे बचाया जा सकता हूं?</para><para style="s1">बाइबिल की कहानी</para><para style="m">चलिए आरंभ से शुरू करते हैं: <char style="qt">आदि में परमेश्वर ने आकाश एवं पृथ्वी को रचा.</char> परमेश्वर ने पृथ्वी को सुंदरता और विविधता से भरा, प्राकृतिक स्थलों से लेकर आश्चर्यजनक प्राणियों तक, और मानव तक जो परमेश्वर की रचनाओं का मुकुट है. बुद्धिमानी से अपनी सृष्टि को चलाने में मदद करने के लिए उन्होंने लोगों को अलग किया. कहानी के आरंभ में ही परमेश्वर के इन विश्वसनीय प्रतिनिधियों ने उनके साथ विश्वासघात किया. उन्होंने अपने ही तरीके से शासन करना शुरू कर दिया. न केवल उन्होंने अपने सृष्टिकर्ता के साथ अपने संबंधों को बर्बाद किया, बल्कि सृष्टि को भी बर्बाद कर दिया.</para><para style="b" /><para style="m">यह बाइबिल की कहानी है. परमेश्वर अपनी सृष्टि को, विशेषकर मानवता को, कैसे पुनःस्थापित करते हैं—जिन्हें वे बहुत गहराई से प्यार करते हैं. वे एक आदमी अब्राहाम को, बुलाकर इस कहानी की शुरुआत करते हैं, जो एक परिवार का नेतृत्व करेंगे, जो सारी सृष्टि के लिए आशीष लाएंगे. अब्राहाम के पोते याकोब के माध्यम से इस्राएल राष्ट्र को यह वादा मिलता है कि वे सभी लोगों को वापस परमेश्वर के पास आमंत्रित करेंगे.</para><para style="b" /><para style="m">बाइबल ज्यादातर बताती है कि कैसे परमेश्वर के मानव प्रतिनिधि, इस बार इस्राएल राष्ट्र, आम तौर पर खराब निर्णय लेते हैं और बुरी तरह से व्यवहार करते हैं; यहां तक कि इस्राएल के सबसे महान राजा दावीद, किसी एक आदमी की पत्नी को अपनी पत्नी बनाने के लिए उस आदमी की हत्या कराते हैं, दावीद का एक बेटा अपने भाई की हत्या कर देता है और दावीद की गद्दी को हड़पने की कोशिश करता है. परमेश्वर के लोग उनके आदेश के खिलाफ़ झूठे देवताओं की मूर्तियों की पूजा करने को पसंद करते हैं. उनका यह विश्वास था कि ये मूर्तियां उन्हें बचाएंगी और उनकी ज़रूरतों में मदद करेंगी. आखिरकार लोगों के पाप इतने बुरे हो जाते हैं कि उन्हें निर्वासन में भेज दिया जाता है.</para><para style="b" /><para style="m">जब अब्राहाम के वंशज, इस्राएल के लोग, सत्तर वर्षों के बाद अपने राष्ट्र वापस लौटते हैं, तो परमेश्वर की उपस्थिति की प्रतीक्षा करते हैं. वे लगातार हो रहे आक्रमण और उत्पीड़न, अकाल और मृत्यु से उनको बचाने के लिए किसी की प्रतीक्षा कर रहे थे. परमेश्वर के भविष्यद्वक्ताओं ने इस्राएल और दुनिया के लिए आशा का वादा किया है, लेकिन चार शताब्दियों से अधिक समय बीतने के बाद भी परमेश्वर का कोई संकेत नहीं मिला. फिर परमेश्वर के संदेशवाहक, स्वर्गदूत, यह वादा करते हुए लोगों को दिखाई देने लगते हैं कि परमेश्वर कुछ असामान्य कार्य करनेवाले हैं. मरियम सुनती है कि उनका एक बेटा, येशु होगा, जो परमेश्वर के आत्मा की सामर्थ्य द्वारा गर्भ में आएगा. योसेफ़ सुनते हैं कि येशु <char style="qt">लोगों को उनके पापों से बचायेंगे.</char></para><para style="b" /><para style="m">येशु वास्तव में मनुष्य की तरह रहते हैं, पहले जिस प्रकार मनुष्यों को रहने के लिए बनाया गया था. वे एक सच्चे इस्राएली के रूप में रहते हैं, पिता की आज्ञा मानते हुए और पूरी दुनिया को अब्राहाम के द्वारा आशीष देने का वादा दिखाते हुए. वह राजा है जिसे परमेश्वर ने दावीद के वंश में वादा किया था. लेकिन इस्राएल के धार्मिक अगुओं को यह पसंद नहीं था कि येशु पाप की क्षमा करने की पेशकश करते हैं, उनके लिए यह काम सिर्फ़ परमेश्वर का है और यह केवल येरूशलेम के मंदिर में होता है. लोगों को चंगा करने और प्रेरित करने की जो शक्ति येशु में थी, इसके कारण वे येशु से ईर्ष्या करते हैं. अगुओं को यकीन है कि उनका रास्ता लोगों को बचाएगा और जीवन लाएगा, इसलिये उन्होंने येशु को मौत के घाट उतार दिया.</para><para style="b" /><para style="m">तीन दिनों के बाद येशु मुर्दों में से जी उठे! येशु को “दोषी!” ठहराने के इस झूठे फैसले को, जो धार्मिक अगुए द्वारा अदालत में किया गया था, यह पलट देता है. येशु के सभी अनुयायी अब यह खुशखबरी सुनाते हुए पूरी दुनिया में यात्रा करते हैं, कि येशु राजा है और वे हमें हर उन चीज़ों से बचाते हैं जो हमारे लिए गलत है. वह लोगों को नई सृष्टि बनाते हैं और अपने पवित्र आत्मा द्वारा समुदायों को नया जीवन देते हैं. वह सच्चे उद्धारकर्ता है.</para><para style="b" /><para style="m">येशु के पहले अनुयायियों में से एक, पेतरॉस, कहते हैं, <char style="qt">“किंतु परमेश्वर ने सभी भविष्यद्वक्ताओं के द्वारा यह पहले से ही घोषणा कर दी थी कि उनके मसीह के लिए यह यातना निर्धारित है. यह उसी की पूर्ति है. इसलिये पश्चाताप कीजिए, परमेश्वर की ओर मन फिराइए कि आपके पाप मिटा दिए जाएं, जिसके फलस्वरूप प्रभु की ओर से आपके लिए विश्राम और शांति का समय आ जाए और वह मसीह येशु को, जो आपके लिए पहले से ठहराए गए मसीह हैं, भेज दें, जिनका स्वर्ग के द्वारा स्वीकार किया जाना निश्चित है, उनका उस समय तक स्वर्ग में ठहरे रहना आवश्यक है, जब तक परमेश्वर द्वारा हर एक वस्तु की पुनःस्थापना का समय न आ जाए, जिसकी प्रतिज्ञा परमेश्वर ने प्राचीन काल में अपने भविष्यद्वक्ताओं के माध्यम से की थी.”</char></para><para style="b" /><para style="m">हम येशु के लौटने और नए स्वर्ग और नई पृथ्वी सहित सब कुछ नए बनने की प्रतीक्षा कर रहे हैं. लेकिन हर जगह इस राजा के खिलाफ़ विद्रोही हैं, जो अपने तरीके से अपनी दुनिया पर राज करने की कोशिश कर रहे हैं. यह आम तौर पर एक विपत्ति है.</para><para style="b" /><para style="s1">इस कहानी का मेरे साथ क्या संबंध है?</para><para style="m">आपका अपना जीवन एक आपदा की तरह महसूस हो सकता है, हो सकता है कि आप जीवन में एक शून्यता या अपने द्वारा किए गए कामों के लिए खेद से भरा हुआ महसूस कर रहे हैं.</para><para style="p">आप पाप और मौत से कैसे बच सकेंगे? आप विनम्रतापूर्वक और शालीनता के साथ परमेश्वर के लोगों से मिलकर परमेश्वर का सुशासन उनकी सारी सृष्टि के लिए कैसे ला सकेंगे?</para><para style="p">इन सवालों के जवाब इसमें शामिल है: आपको राजा येशु के प्रति निष्ठा की घोषणा करनी चाहिए; यह विश्वास करते हुए कि येशु परमेश्वर का पुत्र है, जो आपको पाप से बचाता है और आपको एक नया व्यक्ति बनाता है! आप अपने खामोशी में या खुलकर, येशु से प्रार्थना कर सकते हैं और उन्हें आपकी सही हालत बता सकते हैं. इसे “पाप-स्वीकृति” कहते हैं. जब आप यह अंगीकार करते हैं कि येशु आपके राजा हैं और आप पापों को छोड़ देते हैं, तब परमेश्वर अपना आत्मा आपके अंदर रहने के लिए भेज देते हैं.</para><para style="b" /><para style="m">यदि आप येशु को राजा या प्रभु मानते हैं, तो उनके परिवार में आपका स्वागत है! परमेश्वर आपके पिता हैं, और भले ही येशु आपके राजा हैं, वे आपके भाई भी है. वे आपको उनके साथ उनकी तरीके से, सृष्टि पर शासन करने के लिए आमंत्रित करते हैं. अपना नया जीवन शुरू करने के लिए प्रतिदिन बाइबिल पढ़िए और अध्ययन कीजिए, अपना जीवन येशु को सौंप दें और प्रार्थना कीजिए कि वे आपको नया बनाने के अपने काम को जारी रखें. आपके लिए यह आवश्यक है कि आप दूसरों के साथ जुड़ें जो येशु के राज्य का हिस्सा है. ये ऐसे लोग हैं जो यह घोषणा करते हैं कि येशु प्रभु और राजा है, जो नियमित रूप से बाइबिल सिखाते है, जो एकमात्र—पिता, पुत्र और पवित्र आत्मा—परमेश्वर की उपासना करते हैं और जो प्रेम से दूसरों की सेवा करते हैं. आप इन लोगों को एक कलीसिया में या एक बाइबिल अध्ययन सभा में पाएंगे. अब आप जाइए और किसी और को अपने बारे में और येशु राजा के बारे में सुसमाचार सुनाइए.</para><para style="b" /><para style="m">यहां एक सारांश है कि आप कैसे बचाए जा सकते हैं:</para><para style="li1">1. समस्या को पहचानें: दुनिया वैसी नहीं है जैसा होना चाहिए और सभी मनुष्य परमेश्वर के खिलाफ़ पाप करते हैं.</para><para style="li1">2. मदद के लिए पूछिए: परमेश्वर के पुत्र येशु, जो पूरी दुनिया के न्यायपूर्ण राजा है, हमारे पापों की क्षमा करते हैं और हमें नया बनाते हैं. वह हर एक टूटी हुई चीज़ों को फ़िरसे बनाते हैं.</para><para style="li1">3. आप परमेश्वर के राज्य के लिए जीना चाहिए: जैसे जैसे हम बाइबिल का अध्ययन करते हैं, येशु के अनुयायियों के साथ में रहते हैं, और दूसरों को प्रेम करते हैं, वैसे वैसे पवित्र आत्मा हमें परमेश्वर के राज्य के नागरिक के रूप में पृथ्वी पर परिवर्तित करते हैं. हम येशु के साथ हमेशा के लिए शासन करेंगे जब परमेश्वर सृष्टि के सभी चीज़ों को पुनःस्थापित करेंगे.</para><para style="b" /></periph>
</usx>