<usx version="3.0">
  <book code="RUT" style="id">- Biblica® Open Kiswahili Contemporary Version 2015</book>
  <para style="h">Ruthu</para>
  <para style="toc1">Ruthu</para>
  <para style="toc2">Ruthu</para>
  <para style="toc3">Rut</para>
  <para style="mt1">Ruthu</para>
  <chapter number="1" style="c" sid="RUT 1"/>
  <para style="s1">Naomi Na Ruthu</para>
  <para style="p">
    <verse number="1" style="v" sid="RUT 1:1"/>Wakati Waamuzi walipotawala Israeli, kulikuwa na njaa katika nchi. Mtu mmoja kutoka nchi ya Bethlehemu ya Yuda, pamoja na mke wake na wanawe wawili, akaenda kuishi katika nchi ya Moabu. <verse eid="RUT 1:1"/><verse number="2" style="v" sid="RUT 1:2"/>Mtu huyu aliitwa Elimeleki, mkewe aliitwa Naomi, na hao wanawe wawili waliitwa Maloni na Kilioni. Walikuwa Waefrathi kutoka Bethlehemu ya Yuda. Wakaenda katika nchi ya Moabu, wakaishi huko.<verse eid="RUT 1:2"/></para>
  <para style="p">
    <verse number="3" style="v" sid="RUT 1:3"/>Elimeleki mumewe Naomi akafa, hivyo Naomi akabaki na wanawe wawili. <verse eid="RUT 1:3"/><verse number="4" style="v" sid="RUT 1:4"/>Nao wakaoa wanawake Wamoabu, jina la mmoja aliitwa Orpa, na wa pili aliitwa Ruthu. Baada ya kama miaka kumi, <verse eid="RUT 1:4"/><verse number="5" style="v" sid="RUT 1:5"/>Maloni na Kilioni pia wakafa. Basi Naomi akabaki hana mume wala wanawe wawili.<verse eid="RUT 1:5"/></para>
  <para style="p">
    <verse number="6" style="v" sid="RUT 1:6"/>Aliposikia akiwa huko Moabu kwamba <char style="nd">Bwana</char> amewasaidia watu wake kwa kuwapa chakula, Naomi na wakweze wakajiandaa kurudi nyumbani. <verse eid="RUT 1:6"/><verse number="7" style="v" sid="RUT 1:7"/>Yeye na wakweze wawili wakaondoka pale walipokuwa wakiishi na kushika njia kurudi nchi ya Yuda.<verse eid="RUT 1:7"/></para>
  <para style="p">
    <verse number="8" style="v" sid="RUT 1:8"/>Ndipo Naomi akawaambia wale wakwe zake wawili, “Rudini, kila mmoja wenu nyumbani kwa mama yake. <char style="nd">Bwana</char> na awatendee fadhili kama mlivyowatendea hao waliofariki, na pia mimi. <verse eid="RUT 1:8"/><verse number="9" style="v" sid="RUT 1:9"/><char style="nd">Bwana</char> na amjalie kila mmoja wenu maisha mema nyumbani kwa mume mwingine.”</para>
  <para style="p" vid="RUT 1:9">Kisha akawabusu, nao wakalia kwa sauti kubwa, <verse eid="RUT 1:9"/><verse number="10" style="v" sid="RUT 1:10"/>wakamwambia, “Tutarudi pamoja na wewe nyumbani kwa watu wako.”<verse eid="RUT 1:10"/></para>
  <para style="p">
    <verse number="11" style="v" sid="RUT 1:11"/>Lakini Naomi akasema, “Rudini nyumbani, binti zangu. Kwa nini mnifuate? Je, mimi nitaweza tena kuwa na wana wengine ambao wataweza kuwaoa ninyi? <verse eid="RUT 1:11"/><verse number="12" style="v" sid="RUT 1:12"/>Rudini nyumbani, binti zangu; mimi ni mzee kiasi kwamba siwezi kumpata mume mwingine. Hata kama ningefikiria kuwa bado kuna tumaini kwangu, hata kama ningekuwa na mume usiku huu na kuwazaa wana, <verse eid="RUT 1:12"/><verse number="13" style="v" sid="RUT 1:13"/>je, mngesubiri mpaka wakue? Mngebakia bila kuolewa mkiwasubiri? La, hasha, binti zangu. Nimepata uchungu kuliko ninyi, kwa sababu mkono wa <char style="nd">Bwana</char> umekuwa kinyume nami!”<verse eid="RUT 1:13"/></para>
  <para style="p">
    <verse number="14" style="v" sid="RUT 1:14"/>Kisha wakalia tena kwa sauti. Orpa akambusu mama mkwe wake, akaenda zake, lakini Ruthu akaambatana naye.<verse eid="RUT 1:14"/></para>
  <para style="p">
    <verse number="15" style="v" sid="RUT 1:15"/>Naomi akamwambia, “Tazama, mwenzako anarejea kwa watu wake na kwa miungu yake. Rudi pamoja naye.”<verse eid="RUT 1:15"/></para>
  <para style="p">
    <verse number="16" style="v" sid="RUT 1:16"/>Lakini Ruthu akajibu, “Usinisihi nikuache au niache kukufuata. Utakakokwenda nami nitakwenda, na wewe utakapoishi nitaishi. Watu wako watakuwa watu wangu, na Mungu wako atakuwa Mungu wangu. <verse eid="RUT 1:16"/><verse number="17" style="v" sid="RUT 1:17"/>Pale utakapofia nami nitafia hapo, na papo hapo nitazikwa. <char style="nd">Bwana</char> na aniadhibu vikali, kama kitu kingine chochote kitanitenga nawe isipokuwa kifo.” <verse eid="RUT 1:17"/><verse number="18" style="v" sid="RUT 1:18"/>Naomi alipotambua kwamba Ruthu amenuia kufuatana naye, hakuendelea kumsihi tena.<verse eid="RUT 1:18"/></para>
  <para style="p">
    <verse number="19" style="v" sid="RUT 1:19"/>Kwa hiyo hao wanawake wawili wakaondoka, wakafika Bethlehemu. Walipofika Bethlehemu, mji mzima ulitaharuki, wanawake wakashangaa, wakasema, “Huyu aweza kuwa ni Naomi?”<verse eid="RUT 1:19"/></para>
  <para style="p">
    <verse number="20" style="v" sid="RUT 1:20"/>Akawaambia, “Msiniite tena Naomi,<note caller="+" style="f"><char style="fr" closed="false">1:20 </char><char style="ft" closed="false">Naomi maana yake Wa Kupendeza, Wa Kufurahisha.</char></note> niiteni Mara,<note caller="+" style="f"><char style="fr" closed="false">1:20 </char><char style="ft" closed="false">Mara maana yake Chungu.</char></note> kwa sababu Mwenyezi<note caller="+" style="f"><char style="fr" closed="false">1:20 </char><char style="ft" closed="false">Mwenyezi hapa ina maana ya Shaddai kwa Kiebrania.</char></note> amenitendea mambo machungu sana. <verse eid="RUT 1:20"/><verse number="21" style="v" sid="RUT 1:21"/>Mimi niliondoka hali nimejaa, lakini <char style="nd">Bwana</char> amenirudisha mtupu. Kwa nini kuniita Naomi? <char style="nd">Bwana</char> amenitendea mambo machungu; Mwenyezi ameniletea msiba.”<verse eid="RUT 1:21"/></para>
  <para style="p">
    <verse number="22" style="v" sid="RUT 1:22"/>Kwa hiyo Naomi alirudi pamoja na Ruthu Mmoabu mkwe wake, nao wakafika Bethlehemu mwanzoni mwa kuvuna shayiri.<verse eid="RUT 1:22"/></para>
  <chapter eid="RUT 1"/>
  <chapter number="2" style="c" sid="RUT 2"/>
  <para style="s1">Ruthu Akutana Na Boazi</para>
  <para style="p">
    <verse number="1" style="v" sid="RUT 2:1"/>Basi Naomi alikuwa na jamaa wa upande wa mume wake, kutoka ukoo wa Elimeleki, mtu maarufu ambaye aliitwa Boazi.<verse eid="RUT 2:1"/></para>
  <para style="p">
    <verse number="2" style="v" sid="RUT 2:2"/>Ruthu, Mmoabu, akamwambia Naomi, “Nitakwenda mashambani nikaokote mabaki ya nafaka nyuma ya yule nitakayepata kibali machoni pake.”</para>
  <para style="p" vid="RUT 2:2">Naomi akamwambia, “Nenda, binti yangu.” <verse eid="RUT 2:2"/><verse number="3" style="v" sid="RUT 2:3"/>Basi akaenda, akaokota mabaki ya nafaka mashambani nyuma ya wavunaji. Ikatokea kwamba alijikuta anafanya kazi kwenye shamba lililokuwa mali ya Boazi, ambaye alitoka kwenye ukoo wa Elimeleki.<verse eid="RUT 2:3"/></para>
  <para style="p">
    <verse number="4" style="v" sid="RUT 2:4"/>Papo hapo Boazi akarudi kutoka Bethlehemu, akawasalimu wavunaji, akasema, “<char style="nd">Bwana</char> awe nanyi!”</para>
  <para style="p" vid="RUT 2:4">Nao wakamjibu, “<char style="nd">Bwana</char> akubariki.”<verse eid="RUT 2:4"/></para>
  <para style="p">
    <verse number="5" style="v" sid="RUT 2:5"/>Boazi akamuuliza msimamizi wa wavunaji, “Je, yule mwanamwali ni wa nani?”<verse eid="RUT 2:5"/></para>
  <para style="p">
    <verse number="6" style="v" sid="RUT 2:6"/>Msimamizi akamjibu, “Ni yule Mmoabu aliyerudi kutoka nchi ya Moabu pamoja na Naomi. <verse eid="RUT 2:6"/><verse number="7" style="v" sid="RUT 2:7"/>Yeye aliomba, ‘Tafadhali niruhusu niokote na kukusanya miongoni mwa miganda nyuma ya wavunaji.’ Naye ameshinda shambani tangu asubuhi pasipo kupumzika, isipokuwa kwa muda mfupi kivulini.”<verse eid="RUT 2:7"/></para>
  <para style="p">
    <verse number="8" style="v" sid="RUT 2:8"/>Kisha Boazi akamwambia Ruthu, “Binti yangu, nisikilize. Usiende kuokota mabaki ya mavuno katika shamba lingine, na usiondoke hapa. Kaa hapa na hawa watumishi wangu wa kike. <verse eid="RUT 2:8"/><verse number="9" style="v" sid="RUT 2:9"/>Angalia shamba wanaume wanamovuna, ufuate nyuma yao. Nimewaamuru wanaume hawa wasikuguse. Wakati wowote ukiona kiu, nenda kwenye mitungi ukanywe maji waliyoyateka wanaume hawa.”<verse eid="RUT 2:9"/></para>
  <para style="p">
    <verse number="10" style="v" sid="RUT 2:10"/>Kwa ajili ya hili, akasujudu mpaka nchi, akamwambia, “Jinsi gani nimepata kibali machoni pako, hata ukanijali mimi mgeni?”<verse eid="RUT 2:10"/></para>
  <para style="p">
    <verse number="11" style="v" sid="RUT 2:11"/>Boazi akamjibu, “Nimeambiwa yote uliyomtendea mama mkwe wako tangu mume wako alipofariki, na jinsi ulivyomwacha baba yako na mama yako na nchi yako ulimozaliwa, ukaja kuishi na watu ambao hukuwafahamu awali. <verse eid="RUT 2:11"/><verse number="12" style="v" sid="RUT 2:12"/><char style="nd">Bwana</char> na akulipe kwa yale uliyoyatenda. Ubarikiwe kwa wingi na <char style="nd">Bwana</char>, Mungu wa Israeli, ambaye umekimbilia mabawani mwake.”<verse eid="RUT 2:12"/></para>
  <para style="p">
    <verse number="13" style="v" sid="RUT 2:13"/>Kisha Ruthu akasema, “Naomba niendelee kupata kibali machoni pako, bwana wangu. Kwa maana umenifariji na umezungumza kwa ukarimu na mjakazi wako, hata ingawa mimi si bora kama mmoja wa watumishi wako wa kike.”<verse eid="RUT 2:13"/></para>
  <para style="p">
    <verse number="14" style="v" sid="RUT 2:14"/>Wakati wa chakula, Boazi akamwambia Ruthu, “Karibia hapa. Kula mkate na uchovye ndani ya siki.”</para>
  <para style="p" vid="RUT 2:14">Alipoketi pamoja na wavunaji, akampa nafaka zilizookwa. Akala kiasi alichotaka na kusaza. <verse eid="RUT 2:14"/><verse number="15" style="v" sid="RUT 2:15"/>Alipoinuka ili kuokota mabaki ya nafaka, Boazi akawaagiza watu wake, “Hata kama atakusanya kati ya miganda, msimzuie. <verse eid="RUT 2:15"/><verse number="16" style="v" sid="RUT 2:16"/>Badala yake, toeni masuke katika miganda, mwachieni ayaokote, na msimkemee.”<verse eid="RUT 2:16"/></para>
  <para style="p">
    <verse number="17" style="v" sid="RUT 2:17"/>Basi Ruthu akaokota masazo shambani hata jioni. Akatwanga ile shayiri aliyokusanya, ikajaa efa moja.<note caller="+" style="f"><char style="fr" closed="false">2:17 </char><char style="ft" closed="false">Efa moja ni sawa na kilo 22.</char></note> <verse eid="RUT 2:17"/><verse number="18" style="v" sid="RUT 2:18"/>Akaibeba na kuelekea mjini, naye mama mkwe wake akaona jinsi alivyoweza kuokota nafaka nyingi. Pia Ruthu akachukua kile alichobakiza baada ya kula na kushiba, akampa.<verse eid="RUT 2:18"/></para>
  <para style="p">
    <verse number="19" style="v" sid="RUT 2:19"/>Basi mkwewe akamuuliza, “Je, umeokota wapi leo? Umefanya kazi wapi? Abarikiwe mtu yule aliyekujali.”</para>
  <para style="p" vid="RUT 2:19">Ndipo Ruthu akamwambia mama mkwe wake juu ya yule ambaye yeye alikuwa amefanyia kazi katika shamba lake. Akasema, “Yule mtu niliyefanyia kazi kwake leo, anaitwa Boazi.”<verse eid="RUT 2:19"/></para>
  <para style="p">
    <verse number="20" style="v" sid="RUT 2:20"/>Naye Naomi akamwambia mkwewe, “<char style="nd">Bwana</char> ambariki! Hakuacha kuonyesha fadhili zake kwa walio hai na kwa waliokufa.” Pia akamwambia, “Huyo mtu ni mmoja wa jamaa yetu wa karibu anayestahili kutukomboa.”<verse eid="RUT 2:20"/></para>
  <para style="p">
    <verse number="21" style="v" sid="RUT 2:21"/>Kisha Ruthu, Mmoabu, akasema, “Hata aliniambia, ‘Kaa pamoja na watumishi wangu mpaka watakapomaliza kuvuna nafaka yangu yote.’ ”<verse eid="RUT 2:21"/></para>
  <para style="p">
    <verse number="22" style="v" sid="RUT 2:22"/>Kisha Naomi akamwambia Ruthu mkwewe, “Binti yangu, itakuwa vyema wewe ufuatane na wasichana wake, kwa sababu katika shamba la mtu mwingine wanaweza kukudhuru.”<verse eid="RUT 2:22"/></para>
  <para style="p">
    <verse number="23" style="v" sid="RUT 2:23"/>Kwa hivyo Ruthu akafuatana na watumishi wa kike wa Boazi, akaokota mpaka mwisho wa mavuno ya shayiri na ya ngano. Naye aliishi na mama mkwe wake.<verse eid="RUT 2:23"/></para>
  <chapter eid="RUT 2"/>
  <chapter number="3" style="c" sid="RUT 3"/>
  <para style="s1">Ruthu Na Boazi Kwenye Sakafu Ya Kupuria</para>
  <para style="p">
    <verse number="1" style="v" sid="RUT 3:1"/>Kisha Naomi akamwambia mkwewe, “Binti yangu, je, nisingelikutafutia pumziko ambako utatunzika vyema? <verse eid="RUT 3:1"/><verse number="2" style="v" sid="RUT 3:2"/>Je, Boazi, ambaye umekuwa pamoja na watumishi wake wasichana, si jamaa yetu wa karibu? Usiku wa leo atakuwa anapepeta ngano kwenye sakafu ya kupuria. <verse eid="RUT 3:2"/><verse number="3" style="v" sid="RUT 3:3"/>Basi oga na ukajipake marashi, ujivalie nguo zako nzuri. Kisha uende kwenye sakafu ya kupuria, lakini angalia asijue kwamba upo pale mpaka atakapomaliza kula na kunywa. <verse eid="RUT 3:3"/><verse number="4" style="v" sid="RUT 3:4"/>Atakapokwenda kulala, angalia mahali atakapolala. Kisha uende ufunue miguu yake, ulale. Naye atakuambia utakalofanya.”<verse eid="RUT 3:4"/></para>
  <para style="p">
    <verse number="5" style="v" sid="RUT 3:5"/>Ruthu akajibu, “Lolote usemalo nitatenda.” <verse eid="RUT 3:5"/><verse number="6" style="v" sid="RUT 3:6"/>Basi akashuka mpaka kwenye sakafu ya kupuria, akafanya kila kitu mama mkwe wake alichomwambia kufanya.<verse eid="RUT 3:6"/></para>
  <para style="p">
    <verse number="7" style="v" sid="RUT 3:7"/>Wakati Boazi alipomaliza kula na kunywa, naye akawa amejawa na furaha, alikwenda kulala mwisho wa lundo la nafaka. Ruthu akanyemelea polepole, akafunua miguu yake, na akalala. <verse eid="RUT 3:7"/><verse number="8" style="v" sid="RUT 3:8"/>Usiku wa manane, kitu kilimshtua Boazi, akajigeuza, akagundua yupo mwanamke amelala miguuni pake.<verse eid="RUT 3:8"/></para>
  <para style="p">
    <verse number="9" style="v" sid="RUT 3:9"/>Akauliza, “Wewe ni nani?”</para>
  <para style="p" vid="RUT 3:9">Akajibu, “Ni mimi Ruthu, mjakazi wako. Uitande nguo yako juu yangu, kwa sababu wewe ndiwe jamaa wa karibu wa kutukomboa.”<verse eid="RUT 3:9"/></para>
  <para style="p">
    <verse number="10" style="v" sid="RUT 3:10"/>Akamwambia, “Binti yangu, ubarikiwe na <char style="nd">Bwana</char>. Wema huu wa sasa ni mkuu kushinda hata ule ulioonyesha mwanzoni. Hukuwakimbilia vijana, wakiwa matajiri au maskini. <verse eid="RUT 3:10"/><verse number="11" style="v" sid="RUT 3:11"/>Sasa, binti yangu, usiogope. Nitakufanyia yote uliyoomba. Kwa maana mji wote wa watu wangu wanakujua ya kwamba wewe ni mwanamke mwenye tabia nzuri. <verse eid="RUT 3:11"/><verse number="12" style="v" sid="RUT 3:12"/>Ingawa ni kweli kwamba mimi ndiye jamaa aliye karibu, bado kuna mtu mwingine wa jamaa aliye karibu zaidi wa kukomboa kuliko mimi. <verse eid="RUT 3:12"/><verse number="13" style="v" sid="RUT 3:13"/>Wewe kaa hapa usiku huu, kisha asubuhi kama akikubali kukomboa, vyema na akomboe. La sivyo kama hayuko tayari, hakika kama <char style="nd">Bwana</char> aishivyo nitafanya hivyo. Lala hapa mpaka asubuhi.”<verse eid="RUT 3:13"/></para>
  <para style="p">
    <verse number="14" style="v" sid="RUT 3:14"/>Hivyo huyo mwanamke akalala miguuni pake mpaka asubuhi, akaondoka mapema pasipo mtu kuweza kumtambua mwenzake, maana Boazi alisema, “Isijulikane kabisa ya kuwa mwanamke alifika kwenye sakafu ya kupuria.”<verse eid="RUT 3:14"/></para>
  <para style="p">
    <verse number="15" style="v" sid="RUT 3:15"/>Pia akamwambia, “Leta shela yako uliyoivaa, uitandaze.” Naye alipoitandaza, akamimina vipimo sita vya shayiri, akamtwika. Kisha Ruthu akarudi zake mjini.<verse eid="RUT 3:15"/></para>
  <para style="p">
    <verse number="16" style="v" sid="RUT 3:16"/>Basi Ruthu alipofika kwa mama mkwe wake Naomi, akamuuliza, “Je, binti yangu, ilikuwaje huko?”</para>
  <para style="p" vid="RUT 3:16">Ndipo akamwelezea kila kitu Boazi alichomfanyia. <verse eid="RUT 3:16"/><verse number="17" style="v" sid="RUT 3:17"/>Akaendelea kusema, “Amenipa shayiri vipimo sita<note caller="+" style="f"><char style="fr" closed="false">3:17 </char><char style="ft" closed="false">Vipimo sita vya shayiri ni sawa na kilo 15.</char></note> akisema, ‘Usiende kwa mama mkwe wako mikono mitupu.’ ”<verse eid="RUT 3:17"/></para>
  <para style="p">
    <verse number="18" style="v" sid="RUT 3:18"/>Kisha Naomi akasema, “Subiri binti yangu, mpaka utakapojua kwamba hili jambo limekwendaje. Kwa sababu mtu huyu hatatulia mpaka akamilishe jambo hili leo.”<verse eid="RUT 3:18"/></para>
  <chapter eid="RUT 3"/>
  <chapter number="4" style="c" sid="RUT 4"/>
  <para style="s1">Boazi Amwoa Ruthu</para>
  <para style="p">
    <verse number="1" style="v" sid="RUT 4:1"/>Boazi akakwea mpaka kwenye lango la mji, akaketi pale. Yule mtu wa jamaa aliyekuwa wa karibu wa kukomboa, ambaye Boazi alimtaja, akaja. Boazi akasema, “Njoo hapa, rafiki yangu. Karibu uketi.” Naye akakaribia, akaketi.<verse eid="RUT 4:1"/></para>
  <para style="p">
    <verse number="2" style="v" sid="RUT 4:2"/>Boazi akatwaa watu kumi miongoni mwa wazee wa mji, akawaambia, “Ketini hapa.” Nao wakaketi. <verse eid="RUT 4:2"/><verse number="3" style="v" sid="RUT 4:3"/>Kisha akamwambia yule jamaa wa karibu wa kukomboa, “Naomi, aliyerudi hapa kutoka nchi ya Moabu, anauza sehemu ya ardhi iliyokuwa mali ya ndugu yetu Elimeleki. <verse eid="RUT 4:3"/><verse number="4" style="v" sid="RUT 4:4"/>Nami niliwaza nikujulishe wewe na kukuambia uinunue mbele ya hawa waliopo hapa, na mbele ya wazee wa watu wangu. Kama wewe utaikomboa, haya fanya hivyo. Lakini kama hutaikomboa, uniambie, ili nijue. Kwa kuwa hakuna mtu mwingine mwenye haki ya kuikomboa ila wewe na baada yako ni mimi.”</para>
  <para style="p" vid="RUT 4:4">Naye akasema, “Nitaikomboa mimi.”<verse eid="RUT 4:4"/></para>
  <para style="p">
    <verse number="5" style="v" sid="RUT 4:5"/>Ndipo Boazi akasema “Siku utakaponunua hiyo ardhi kutoka kwa Naomi na Ruthu, Mmoabu, itakubidi kumchukua pia huyo mjane, ili kudumisha jina la marehemu pamoja na mali yake.”<verse eid="RUT 4:5"/></para>
  <para style="p">
    <verse number="6" style="v" sid="RUT 4:6"/>Aliposikia hili, yule jamaa wa karibu wa kukomboa akasema, “Basi mimi sitaweza kuikomboa, kwa sababu inaonekana nitauhatarisha urithi wangu. Wewe ikomboe mwenyewe. Mimi sitaweza.”<verse eid="RUT 4:6"/></para>
  <para style="p">
    <verse number="7" style="v" sid="RUT 4:7"/>(Basi katika siku za kale huko Israeli, ili kukamilisha tendo la kukomboa na kukabidhiana mali, mmoja huvua kiatu chake na kumpatia mwingine. Hii ilikuwa ni njia ya kuhalalisha mabadilishano katika Israeli.)<verse eid="RUT 4:7"/></para>
  <para style="p">
    <verse number="8" style="v" sid="RUT 4:8"/>Basi yule jamaa wa karibu wa kukomboa akamwambia Boazi, “Wewe inunue mwenyewe.” Naye huyo jamaa akavua kiatu chake.<verse eid="RUT 4:8"/></para>
  <para style="p">
    <verse number="9" style="v" sid="RUT 4:9"/>Kisha Boazi akawatangazia wazee na watu wote waliokuwepo, “Leo ninyi ni mashahidi kwamba mimi nimenunua kutoka kwa Naomi yote yaliyokuwa mali ya Elimeleki, Kilioni na Maloni. <verse eid="RUT 4:9"/><verse number="10" style="v" sid="RUT 4:10"/>Nimemchukua pia Ruthu, Mmoabu, mjane wa Maloni, awe mke wangu, ili kuendeleza jina la marehemu pamoja na mali zake, ili jina lake marehemu lisitoweke miongoni mwa jamaa yake, wala katika kumbukumbu za mji wake. Leo hivi ninyi ni mashahidi!”<verse eid="RUT 4:10"/></para>
  <para style="p">
    <verse number="11" style="v" sid="RUT 4:11"/>Kisha wazee pamoja na watu wote waliokuwa langoni wakasema, “Sisi ni mashahidi. <char style="nd">Bwana</char> na amfanye mwanamke huyu aingiaye nyumbani mwako kuwa kama Raheli na kama Lea, wale wanawake wawili ambao pamoja waliijenga nyumba ya Israeli. Nawe ufanikiwe katika Efrathi na uwe mashuhuri katika Bethlehemu. <verse eid="RUT 4:11"/><verse number="12" style="v" sid="RUT 4:12"/>Kupitia kwa watoto ambao <char style="nd">Bwana</char> atakupa kutokana na huyu mwanamwali, jamaa yako na ifanane na ya Peresi, ambaye Tamari alimzalia Yuda.”<verse eid="RUT 4:12"/></para>
  <para style="s1">Wazao Wa Boazi</para>
  <para style="p">
    <verse number="13" style="v" sid="RUT 4:13"/>Basi Boazi akamwoa Ruthu, naye akawa mke wake. Alipoingia kwake, <char style="nd">Bwana</char> akamjalia Ruthu, naye akapata mimba, akamzaa mtoto wa kiume. <verse eid="RUT 4:13"/><verse number="14" style="v" sid="RUT 4:14"/>Wanawake wakamwambia Naomi: “Ahimidiwe <char style="nd">Bwana</char>, asiyekuacha bila kuwa na jamaa wa karibu wa kukomboa. Na awe mashuhuri katika Israeli yote! <verse eid="RUT 4:14"/><verse number="15" style="v" sid="RUT 4:15"/>Atakurejeshea uhai wako na kukuangalia katika siku za uzee wako. Kwa maana mkweo ambaye anakupenda, na ambaye kwako ni bora zaidi ya watoto wa kiume saba, ndiye alimzaa.”<verse eid="RUT 4:15"/></para>
  <para style="p">
    <verse number="16" style="v" sid="RUT 4:16"/>Basi Naomi akamchukua yule mtoto, akampakata na akawa mlezi wake. <verse eid="RUT 4:16"/><verse number="17" style="v" sid="RUT 4:17"/>Wanawake waliokuwa jirani zake wakasema, “Naomi ana mtoto wa kiume.” Wakamwita jina lake Obedi. Yeye ndiye baba yake Yese, aliye baba yake Daudi.<verse eid="RUT 4:17"/></para>
  <para style="p">
    <verse number="18" style="v" sid="RUT 4:18"/>Hivi ndivyo vizazi vya Peresi:</para>
  <para style="b" vid="RUT 4:18"/>
  <para style="li1" vid="RUT 4:18">Peresi alimzaa Hesroni,<verse eid="RUT 4:18"/></para>
  <para style="li1">
    <verse number="19" style="v" sid="RUT 4:19"/>Hesroni akamzaa Ramu,</para>
  <para style="li1" vid="RUT 4:19">Ramu akamzaa Aminadabu,<verse eid="RUT 4:19"/></para>
  <para style="li1">
    <verse number="20" style="v" sid="RUT 4:20"/>Aminadabu akamzaa Nashoni,</para>
  <para style="li1" vid="RUT 4:20">Nashoni akamzaa Salmoni,<verse eid="RUT 4:20"/></para>
  <para style="li1">
    <verse number="21" style="v" sid="RUT 4:21"/>Salmoni akamzaa Boazi,</para>
  <para style="li1" vid="RUT 4:21">Boazi akamzaa Obedi,<verse eid="RUT 4:21"/></para>
  <para style="li1">
    <verse number="22" style="v" sid="RUT 4:22"/>Obedi akamzaa Yese,</para>
  <para style="li1" vid="RUT 4:22">na Yese akamzaa Daudi.<verse eid="RUT 4:22"/></para>
  <chapter eid="RUT 4"/>
</usx>