<usx version="3.0">
  <book code="DAN" style="id">- Biblica® Open Kiswahili Contemporary Version 2015</book>
  <para style="h">Danieli</para>
  <para style="toc1">Danieli</para>
  <para style="toc2">Danieli</para>
  <para style="toc3">Dan</para>
  <para style="mt1">Danieli</para>
  <chapter number="1" style="c" sid="DAN 1"/>
  <para style="s1">Mafunzo Ya Danieli Huko Babeli</para>
  <para style="p">
    <verse number="1" style="v" sid="DAN 1:1"/>Katika mwaka wa tatu wa utawala wa Yehoyakimu mfalme wa Yuda, Nebukadneza mfalme wa Babeli alikuja akazingira Yerusalemu kwa jeshi. <verse eid="DAN 1:1"/><verse number="2" style="v" sid="DAN 1:2"/>Bwana akamtia Yehoyakimu mfalme wa Yuda mkononi mwa Nebukadneza, pamoja na baadhi ya vyombo kutoka Hekalu la Mungu. Hivi akavichukua hadi kwenye hekalu la mungu wake huko Shinari, naye akaviweka nyumbani ya hazina ya mungu wake.<verse eid="DAN 1:2"/></para>
  <para style="p">
    <verse number="3" style="v" sid="DAN 1:3"/>Kisha mfalme akamwagiza Ashpenazi, mkuu wa maafisa wa mfalme, kumletea baadhi ya Waisraeli kutoka jamaa ya mfalme na kutoka jamaa kuu, <verse eid="DAN 1:3"/><verse number="4" style="v" sid="DAN 1:4"/>vijana wanaume wasio na dosari mwilini, wenye sura nzuri, wanaoonyesha kipaji katika kila aina ya elimu, wenye ufahamu mzuri, wepesi kuelewa, na waliofuzu kuhudumu katika jumba la kifalme. Alikuwa awafundishe lugha na maandiko ya Wakaldayo. <verse eid="DAN 1:4"/><verse number="5" style="v" sid="DAN 1:5"/>Mfalme akawaagizia kiasi cha chakula na divai ya kila siku kutoka meza ya mfalme. Walikuwa wafundishwe kwa miaka mitatu, na hatimaye waingie kwenye utumishi wa mfalme.<verse eid="DAN 1:5"/></para>
  <para style="p">
    <verse number="6" style="v" sid="DAN 1:6"/>Baadhi ya hawa vijana walitoka Yuda: nao ni Danieli, Hanania, Mishaeli na Azaria. <verse eid="DAN 1:6"/><verse number="7" style="v" sid="DAN 1:7"/>Mkuu wa maafisa akawapa majina mapya: Danieli akamwita Belteshaza, Hanania akamwita Shadraki, Mishaeli akamwita Meshaki, na Azaria akamwita Abednego.<verse eid="DAN 1:7"/></para>
  <para style="p">
    <verse number="8" style="v" sid="DAN 1:8"/>Lakini Danieli alikusudia kuwa hatajitia unajisi kwa chakula cha mfalme na divai, naye akamwomba mkuu wa maafisa ruhusa ili asijinajisi kwa njia hii. <verse eid="DAN 1:8"/><verse number="9" style="v" sid="DAN 1:9"/>Basi Mungu alikuwa amemfanya huyo mkuu wa maafisa kuonyesha upendeleo na huruma kwa Danieli, <verse eid="DAN 1:9"/><verse number="10" style="v" sid="DAN 1:10"/>lakini huyo mkuu wa maafisa akamwambia Danieli, “Ninamwogopa bwana wangu mfalme, aliyeagizia chakula na kinywaji chenu. Kwa nini aone nyuso zenu zikiwa mbaya kuliko za vijana wengine wa rika lenu? Mfalme atakata kichwa changu kwa sababu yenu.”<verse eid="DAN 1:10"/></para>
  <para style="p">
    <verse number="11" style="v" sid="DAN 1:11"/>Ndipo Danieli akamwambia mlinzi aliyeteuliwa na huyo mkuu wa maafisa kuwasimamia Danieli, Hanania, Mishaeli na Azaria, <verse eid="DAN 1:11"/><verse number="12" style="v" sid="DAN 1:12"/>“Tafadhali wajaribu watumishi wako kwa siku kumi. Usitupe chochote ila nafaka na mboga za majani<note caller="+" style="f"><char style="fr" closed="false">1:12 </char><char style="ft" closed="false">Nafaka na mboga za majani, yaani </char><char style="fqa" closed="false">zeroimu </char><char style="ft" closed="false">kwa Kiebrania, ina maana ya aina za ngano na shayiri, na jamii ya kunde kama maharagwe, dengu, choroko, n.k.</char></note> tule, na maji ya kunywa. <verse eid="DAN 1:12"/><verse number="13" style="v" sid="DAN 1:13"/>Baadaye ulinganishe sura zetu na vijana wanaokula chakula cha mfalme, ukawatendee watumishi wako kulingana na unachoona.” <verse eid="DAN 1:13"/><verse number="14" style="v" sid="DAN 1:14"/>Basi akakubali jambo hili, akawajaribu kwa siku kumi.<verse eid="DAN 1:14"/></para>
  <para style="p">
    <verse number="15" style="v" sid="DAN 1:15"/>Mwisho wa zile siku kumi, walionekana kuwa na afya na kunawiri zaidi kuliko yeyote kati ya wale vijana waliokula chakula cha mfalme. <verse eid="DAN 1:15"/><verse number="16" style="v" sid="DAN 1:16"/>Hivyo mlinzi wao akaondoa chakula chao na divai yao waliopangiwa kula na kunywa, akawapa nafaka na mboga za majani badala yake.<verse eid="DAN 1:16"/></para>
  <para style="p">
    <verse number="17" style="v" sid="DAN 1:17"/>Mungu akawapa hawa vijana wanne maarifa na ufahamu wa kila aina ya maandiko na elimu. Naye Danieli aliweza kufahamu maono na aina zote za ndoto.<verse eid="DAN 1:17"/></para>
  <para style="p">
    <verse number="18" style="v" sid="DAN 1:18"/>Mwisho wa muda uliowekwa na mfalme kuwaingiza kwake, mkuu wa maafisa akawaleta mbele ya Mfalme Nebukadneza. <verse eid="DAN 1:18"/><verse number="19" style="v" sid="DAN 1:19"/>Mfalme akazungumza nao, akaona hakuna aliyelingana na Danieli, Hanania, Mishaeli na Azaria. Hivyo wakaingia katika utumishi wa mfalme. <verse eid="DAN 1:19"/><verse number="20" style="v" sid="DAN 1:20"/>Katika kila jambo la hekima na ufahamu kuhusu kile mfalme alichowauliza, aliwaona bora mara kumi zaidi kuliko waganga na wasihiri wote katika ufalme wake wote.<verse eid="DAN 1:20"/></para>
  <para style="p">
    <verse number="21" style="v" sid="DAN 1:21"/>Naye Danieli akabaki huko mpaka mwaka wa kwanza wa utawala wa Mfalme Koreshi.<verse eid="DAN 1:21"/></para>
  <chapter eid="DAN 1"/>
  <chapter number="2" style="c" sid="DAN 2"/>
  <para style="s1">Ndoto Ya Nebukadneza</para>
  <para style="p">
    <verse number="1" style="v" sid="DAN 2:1"/>Katika mwaka wa pili wa utawala wake, Nebukadneza aliota ndoto. Mawazo yake yakasumbuka na hakuweza kulala. <verse eid="DAN 2:1"/><verse number="2" style="v" sid="DAN 2:2"/>Hivyo mfalme akawaita waganga, wasihiri, wachawi na wanajimu ili wamwambie ndoto yake aliyokuwa ameota. Walipoingia ndani na kusimama mbele ya mfalme, <verse eid="DAN 2:2"/><verse number="3" style="v" sid="DAN 2:3"/>akawaambia, “Niliota ndoto inayonisumbua, nami nataka nijue maana yake.”<verse eid="DAN 2:3"/></para>
  <para style="p">
    <verse number="4" style="v" sid="DAN 2:4"/>Ndipo wanajimu wakamjibu mfalme kwa lugha ya Kiaramu,<note caller="+" style="f"><char style="fr" closed="false">2:4 </char><char style="ft" closed="false">Kutoka hapa hadi <char style="xt"><ref loc="DAN 7:28">Dan 7:28</ref>,</char> mwandishi aliandika na Kiaramu.</char></note> “Ee mfalme, uishi milele! Waambie watumishi wako hiyo ndoto, nasi tutaifasiri.”<verse eid="DAN 2:4"/></para>
  <para style="p">
    <verse number="5" style="v" sid="DAN 2:5"/>Mfalme akawajibu wanajimu, “Nimeamua hivi kwa uthabiti: Ikiwa hamtaniambia ndoto yangu ilikuwa ipi na kuifasiri, mtakatwa vipande vipande na nyumba zenu zitafanywa kuwa vifusi. <verse eid="DAN 2:5"/><verse number="6" style="v" sid="DAN 2:6"/>Lakini mkiniambia ndoto yangu na kuielezea, mtapokea kwangu zawadi, tuzo na heshima kubwa. Basi niambieni ndoto yangu na mnifasirie.”<verse eid="DAN 2:6"/></para>
  <para style="p">
    <verse number="7" style="v" sid="DAN 2:7"/>Wakajibu kwa mara nyingine, “Mfalme na awaambie watumishi wake ndoto yake, nasi tutaifasiri.”<verse eid="DAN 2:7"/></para>
  <para style="p">
    <verse number="8" style="v" sid="DAN 2:8"/>Ndipo mfalme akajibu, “Nina hakika kuwa mnajaribu kupata muda zaidi, kwa sababu mnatambua kuwa nimeamua hivi kwa uthabiti: <verse eid="DAN 2:8"/><verse number="9" style="v" sid="DAN 2:9"/>Ikiwa hamtaniambia ndoto yangu, ipo adhabu moja tu kwenu. Mmefanya shauri kuniambia habari za kunipotosha na mambo maovu, mkitumaini kwamba hali itabadilika. Hivyo basi, niambieni hiyo ndoto, nami nitajua kuwa mwaweza kunifasiria.”<verse eid="DAN 2:9"/></para>
  <para style="p">
    <verse number="10" style="v" sid="DAN 2:10"/>Wanajimu wakamjibu mfalme, “Hakuna mtu duniani ambaye anaweza kufanya analotaka mfalme! Vilevile hakuna mfalme hata awe mkuu na mwenye uweza namna gani, aliyeuliza kitu kama hicho kwa mganga au kwa msihiri, wala kwa mnajimu yeyote. <verse eid="DAN 2:10"/><verse number="11" style="v" sid="DAN 2:11"/>Anachouliza mfalme ni kigumu mno. Hakuna yeyote awezaye kumfunulia mfalme isipokuwa miungu, nao hawaishi miongoni mwa wanadamu.”<verse eid="DAN 2:11"/></para>
  <para style="p">
    <verse number="12" style="v" sid="DAN 2:12"/>Jambo hili lilimkasirisha na kumghadhibisha mfalme mno hata kuagiza kuuawa kwa wenye hekima wote wa Babeli. <verse eid="DAN 2:12"/><verse number="13" style="v" sid="DAN 2:13"/>Hivyo amri ikatolewa ya kuwaua wenye hekima, nao watu wakatumwa kuwatafuta Danieli na rafiki zake ili wawaue.<verse eid="DAN 2:13"/></para>
  <para style="p">
    <verse number="14" style="v" sid="DAN 2:14"/>Wakati Arioko, mkuu wa askari wa walinzi wa mfalme, alikuwa amekwenda kuwaua watu wenye hekima wa Babeli, Danieli akazungumza naye kwa hekima na busara. <verse eid="DAN 2:14"/><verse number="15" style="v" sid="DAN 2:15"/>Akamuuliza huyo afisa wa mfalme, “Kwa nini mfalme ametoa amri kali hivyo?” Ndipo Arioko akamweleza Danieli jambo hilo. <verse eid="DAN 2:15"/><verse number="16" style="v" sid="DAN 2:16"/>Aliposikia jambo hili, Danieli akamwendea mfalme, akamwomba ampe muda ili aweze kumfasiria ile ndoto.<verse eid="DAN 2:16"/></para>
  <para style="p">
    <verse number="17" style="v" sid="DAN 2:17"/>Ndipo Danieli akarudi nyumbani kwake na kuwaeleza rafiki zake Hanania, Mishaeli na Azaria jambo hilo. <verse eid="DAN 2:17"/><verse number="18" style="v" sid="DAN 2:18"/>Aliwasihi waombe rehema kutoka kwa Mungu wa mbinguni kuhusu siri hii, ili yeye na rafiki zake wasije wakauawa pamoja na wenye hekima wengine wa Babeli. <verse eid="DAN 2:18"/><verse number="19" style="v" sid="DAN 2:19"/>Wakati wa usiku lile fumbo lilifunuliwa kwa Danieli katika maono. Ndipo Danieli akamhimidi Mungu wa mbinguni, <verse eid="DAN 2:19"/><verse number="20" style="v" sid="DAN 2:20"/>na akasema:</para>
  <para style="q1" vid="DAN 2:20">“Lihimidiwe jina la Mungu milele na milele;</para>
  <para style="q2" vid="DAN 2:20">hekima na uweza ni vyake.<verse eid="DAN 2:20"/></para>
  <para style="q1">
    <verse number="21" style="v" sid="DAN 2:21"/>Yeye hubadili nyakati na majira;</para>
  <para style="q2" vid="DAN 2:21">huwaweka wafalme na kuwaondoa.</para>
  <para style="q1" vid="DAN 2:21">Huwapa hekima wenye hekima,</para>
  <para style="q2" vid="DAN 2:21">na maarifa wenye ufahamu.<verse eid="DAN 2:21"/></para>
  <para style="q1">
    <verse number="22" style="v" sid="DAN 2:22"/>Hufunua siri na mambo yaliyofichika;</para>
  <para style="q2" vid="DAN 2:22">anajua yale yaliyo gizani,</para>
  <para style="q2" vid="DAN 2:22">nayo nuru hukaa kwake.<verse eid="DAN 2:22"/></para>
  <para style="q1">
    <verse number="23" style="v" sid="DAN 2:23"/>Ninakushukuru na kukuhimidi,</para>
  <para style="q2" vid="DAN 2:23">Ee Mungu wa baba zangu:</para>
  <para style="q2" vid="DAN 2:23">Umenipa hekima na uwezo,</para>
  <para style="q1" vid="DAN 2:23">umenijulisha kile tulichokuomba,</para>
  <para style="q2" vid="DAN 2:23">umetujulisha ndoto ya mfalme.”<verse eid="DAN 2:23"/></para>
  <para style="s1">Danieli Aifasiri Ndoto</para>
  <para style="p">
    <verse number="24" style="v" sid="DAN 2:24"/>Ndipo Danieli akamwendea Arioko, ambaye mfalme alikuwa amemteua kuwaua wenye hekima wa Babeli, akamwambia, “Usiwaue wenye hekima wa Babeli. Nipeleke kwa mfalme, nami nitamfasiria ndoto yake.”<verse eid="DAN 2:24"/></para>
  <para style="p">
    <verse number="25" style="v" sid="DAN 2:25"/>Arioko akampeleka Danieli kwa mfalme mara moja na kumwambia, “Nimempata mtu miongoni mwa watu wa uhamisho kutoka Yuda ambaye anaweza kumwambia mfalme maana ya ndoto yake.”<verse eid="DAN 2:25"/></para>
  <para style="p">
    <verse number="26" style="v" sid="DAN 2:26"/>Mfalme akamuuliza Danieli (aliyeitwa pia Belteshaza), “Je, unaweza kuniambia nilichoona katika ndoto yangu na kuifasiri?”<verse eid="DAN 2:26"/></para>
  <para style="p">
    <verse number="27" style="v" sid="DAN 2:27"/>Danieli akajibu, “Hakuna mwenye hekima, msihiri, mganga au mwaguzi anayeweza kumweleza mfalme siri aliyouliza, <verse eid="DAN 2:27"/><verse number="28" style="v" sid="DAN 2:28"/>lakini yuko Mungu mbinguni afunuaye siri. Amemwonyesha Mfalme Nebukadneza kitakachotokea siku zijazo. Ndoto yako na maono yaliyopita mawazoni mwako ulipokuwa umelala kitandani mwako ni haya:<verse eid="DAN 2:28"/></para>
  <para style="p">
    <verse number="29" style="v" sid="DAN 2:29"/>“Ee mfalme, ulipokuwa umelala kitandani, yalikujia mawazo kuhusu mambo yatakayotokea baadaye, naye mfunuaji wa siri akakuonyesha ni kitu gani kitakachotokea. <verse eid="DAN 2:29"/><verse number="30" style="v" sid="DAN 2:30"/>Kwangu mimi, nimefunuliwa siri hii, si kwa sababu nina hekima kubwa kuliko watu wengine wanaoishi, bali ni ili wewe, ee mfalme, upate kujua tafsiri, na ili uweze kuelewa kile kilichopita mawazoni mwako.<verse eid="DAN 2:30"/></para>
  <para style="p">
    <verse number="31" style="v" sid="DAN 2:31"/>“Ee mfalme, ulitazama, na mbele yako ilisimama sanamu kubwa, kubwa mno kupita kiasi, sanamu iliyongʼaa na kutisha kwa kuonekana kwake. <verse eid="DAN 2:31"/><verse number="32" style="v" sid="DAN 2:32"/>Kichwa cha ile sanamu kilikuwa kimetengenezwa kwa dhahabu safi, kifua chake na mikono yake vilikuwa vya fedha, tumbo lake na mapaja yake vilikuwa vya shaba, <verse eid="DAN 2:32"/><verse number="33" style="v" sid="DAN 2:33"/>miguu yake ilikuwa ya chuma, na nyayo zake zilikuwa chuma nazo sehemu nyingine zilikuwa udongo wa mfinyanzi uliochomwa. <verse eid="DAN 2:33"/><verse number="34" style="v" sid="DAN 2:34"/>Ulipokuwa unaangalia, jiwe lilikatwa, lakini si kwa mikono ya mwanadamu. Lile jiwe liliipiga ile sanamu kwenye nyayo zake za chuma na udongo wa mfinyanzi, na kuivunja. <verse eid="DAN 2:34"/><verse number="35" style="v" sid="DAN 2:35"/>Ndipo ile chuma, ule udongo wa mfinyanzi, ile shaba, ile fedha na ile dhahabu vikavunjika vipande vipande kwa wakati mmoja, na vikawa kama makapi katika sakafu ya kupuria nafaka wakati wa kiangazi. Upepo ukavipeperusha bila kuacha hata alama. Lakini lile jiwe lililoipiga ile sanamu likawa mlima mkubwa mno na kuijaza dunia yote.<verse eid="DAN 2:35"/></para>
  <para style="p">
    <verse number="36" style="v" sid="DAN 2:36"/>“Hii ndiyo iliyokuwa ndoto, nasi sasa tutamfasiria mfalme. <verse eid="DAN 2:36"/><verse number="37" style="v" sid="DAN 2:37"/>Ee mfalme, wewe ni mfalme wa wafalme. Mungu wa mbinguni amekupa wewe utawala, uweza, nguvu na utukufu. <verse eid="DAN 2:37"/><verse number="38" style="v" sid="DAN 2:38"/>Mikononi mwako amewaweka wanadamu, wanyama wa kondeni, na ndege wa angani. Popote waishipo amekufanya wewe kuwa mtawala juu yao wote. Wewe ndiye kile kichwa cha dhahabu.<verse eid="DAN 2:38"/></para>
  <para style="p">
    <verse number="39" style="v" sid="DAN 2:39"/>“Baada yako, ufalme mwingine utainuka, ulio dhaifu kuliko wako. Baadaye utafuata ufalme wa tatu, ule wa shaba, nao utatawala juu ya dunia yote. <verse eid="DAN 2:39"/><verse number="40" style="v" sid="DAN 2:40"/>Hatimaye, kutakuwako na ufalme wa nne, wenye nguvu kama chuma, kwa maana chuma huvunja na kupondaponda kila kitu; kama vile chuma ivunjavyo vitu vipande vipande, ndivyo ufalme huo utakavyopondaponda na kuvunjavunja nyingine zote. <verse eid="DAN 2:40"/><verse number="41" style="v" sid="DAN 2:41"/>Kama vile ulivyoona kuwa kwa sehemu nyayo na vidole vilikuwa vya udongo wa mfinyanzi uliochomwa na kwa sehemu nyingine chuma, hivyo huu utakuwa ufalme uliogawanyika; hata hivyo utakuwa na sehemu zenye nguvu za chuma ndani yake, kama vile ulivyoona chuma imechanganywa na udongo wa mfinyanzi. <verse eid="DAN 2:41"/><verse number="42" style="v" sid="DAN 2:42"/>Kama vile vidole vyake vya miguu vilikuwa kwa sehemu chuma na sehemu udongo wa mfinyanzi, hivyo ufalme huo kwa sehemu utakuwa na nguvu na kwa sehemu udhaifu. <verse eid="DAN 2:42"/><verse number="43" style="v" sid="DAN 2:43"/>Kama vile ulivyoona chuma kikiwa kimechanganyikana na udongo wa mfinyanzi uliochomwa, ndivyo watu watakavyokuwa mchanganyiko, wala hawatabaki wameungana tena, kama vile chuma kisivyoweza kuchanganyikana na udongo wa mfinyanzi.<verse eid="DAN 2:43"/></para>
  <para style="p">
    <verse number="44" style="v" sid="DAN 2:44"/>“Katika siku za wafalme hao, Mungu wa mbinguni atauweka ufalme ambao kamwe hautaangamizwa, wala hautaachiwa taifa jingine. Utaziponda zile falme zote na kuzikomesha, bali wenyewe utadumu milele. <verse eid="DAN 2:44"/><verse number="45" style="v" sid="DAN 2:45"/>Hii ndiyo maana ya maono ya jiwe lililochongwa kutoka mlimani, lakini si kwa mikono ya mwanadamu, lile jiwe ambalo lilivunja chuma, shaba, udongo wa mfinyanzi, fedha na dhahabu vipande vipande.</para>
  <para style="p" vid="DAN 2:45">“Mungu Mkuu amemwonyesha mfalme kile kitakachotokea wakati ujao. Ndoto hii ni ya kweli na tafsiri yake ni ya kuaminika.”<verse eid="DAN 2:45"/></para>
  <para style="p">
    <verse number="46" style="v" sid="DAN 2:46"/>Ndipo Mfalme Nebukadneza akaanguka kifudifudi mbele ya Danieli kumpa heshima, akaagiza wamtolee Danieli sadaka na uvumba. <verse eid="DAN 2:46"/><verse number="47" style="v" sid="DAN 2:47"/>Mfalme akamwambia Danieli, “Hakika Mungu wako ni Mungu wa miungu, na Bwana wa wafalme, na mfunuaji wa siri zote, kwa maana umeweza kufunua siri hii.”<verse eid="DAN 2:47"/></para>
  <para style="p">
    <verse number="48" style="v" sid="DAN 2:48"/>Ndipo mfalme akamweka Danieli nafasi ya juu, na kumpa zawadi nyingi tele. Akamfanya kuwa mtawala wa jimbo lote la Babeli, na kumweka kuwa mkuu wa wenye hekima wote. <verse eid="DAN 2:48"/><verse number="49" style="v" sid="DAN 2:49"/>Zaidi ya hayo, kwa ombi la Danieli, mfalme akawateua Shadraki, Meshaki na Abednego kuwa wasimamizi wa jimbo la Babeli, huku Danieli akibaki katika ukumbi wa mfalme.<verse eid="DAN 2:49"/></para>
  <chapter eid="DAN 2"/>
  <chapter number="3" style="c" sid="DAN 3"/>
  <para style="s1">Sanamu Ya Dhahabu Na Moto Mkali</para>
  <para style="p">
    <verse number="1" style="v" sid="DAN 3:1"/>Mfalme Nebukadneza alitengeneza sanamu ya dhahabu, yenye kimo cha dhiraa sitini,<note caller="+" style="f"><char style="fr" closed="false">3:1 </char><char style="ft" closed="false">Dhiraa sitini ni sawa na mita 27.</char></note> na upana wa dhiraa sita,<note caller="+" style="f"><char style="fr" closed="false">3:1 </char><char style="ft" closed="false">Dhiraa sita ni sawa na mita 2.7.</char></note> akaisimamisha kwenye tambarare ya Dura katika jimbo la nchi ya Babeli. <verse eid="DAN 3:1"/><verse number="2" style="v" sid="DAN 3:2"/>Kisha mfalme akaita wakuu, wasimamizi, watawala, washauri, watunza hazina, waamuzi, mahakimu na maafisa wengine wote wa jimbo kuja kuizindua sanamu ambayo Mfalme Nebukadneza alikuwa ameisimamisha. <verse eid="DAN 3:2"/><verse number="3" style="v" sid="DAN 3:3"/>Basi wakuu, wasimamizi, watawala, washauri, watunza hazina, waamuzi, mahakimu na maafisa wengine wa jimbo walikusanyika ili kuizindua sanamu ile Mfalme Nebukadneza alikuwa ameisimamisha, nao wakasimama mbele ya hiyo sanamu.<verse eid="DAN 3:3"/></para>
  <para style="p">
    <verse number="4" style="v" sid="DAN 3:4"/>Ndipo mpiga mbiu akatangaza kwa sauti kubwa, “Enyi watu wa kabila zote, mataifa na watu wa kila lugha, hili ndilo mnaloamriwa kulifanya: <verse eid="DAN 3:4"/><verse number="5" style="v" sid="DAN 3:5"/>Mara mtakaposikia sauti ya baragumu, filimbi, marimba, zeze, kinubi, zumari na aina zote za sauti za ala za uimbaji, lazima mwanguke chini na kuabudu sanamu ya dhahabu ambayo Mfalme Nebukadneza ameisimamisha. <verse eid="DAN 3:5"/><verse number="6" style="v" sid="DAN 3:6"/>Mtu yeyote ambaye hataanguka chini na kuiabudu sanamu hiyo, atatupwa saa iyo hiyo ndani ya tanuru iwakayo moto.”<verse eid="DAN 3:6"/></para>
  <para style="p">
    <verse number="7" style="v" sid="DAN 3:7"/>Kwa hiyo, mara waliposikia sauti ya baragumu, filimbi, kinubi, zeze, kinanda na aina zote za ala za uimbaji, watu wa kabila zote, mataifa na watu wa kila lugha wakaanguka chini na kuiabudu ile sanamu ya dhahabu ambayo Mfalme Nebukadneza alikuwa ameisimamisha.<verse eid="DAN 3:7"/></para>
  <para style="p">
    <verse number="8" style="v" sid="DAN 3:8"/>Wakati huo baadhi ya Wakaldayo walijitokeza na kuwashtaki Wayahudi. <verse eid="DAN 3:8"/><verse number="9" style="v" sid="DAN 3:9"/>Wakamwambia Mfalme Nebukadneza, “Ee mfalme, uishi milele! <verse eid="DAN 3:9"/><verse number="10" style="v" sid="DAN 3:10"/>Ee mfalme, umetoa amri kwamba kila mmoja atakayesikia sauti ya baragumu, filimbi, kinubi, zeze, kinanda, zumari na aina zote za ala za uimbaji lazima aanguke chini na kuiabudu ile sanamu ya dhahabu, <verse eid="DAN 3:10"/><verse number="11" style="v" sid="DAN 3:11"/>na kwamba yeyote ambaye hataanguka chini na kuiabudu atatupwa saa iyo hiyo ndani ya tanuru iwakayo moto. <verse eid="DAN 3:11"/><verse number="12" style="v" sid="DAN 3:12"/>Lakini wako baadhi ya Wayahudi ambao umewaweka juu ya mambo ya jimbo la Babeli: yaani, Shadraki, Meshaki na Abednego, ambao hawakujali wewe, ee mfalme. Hawaitumikii miungu yako wala kuiabudu ile sanamu ya dhahabu uliyoisimamisha.”<verse eid="DAN 3:12"/></para>
  <para style="p">
    <verse number="13" style="v" sid="DAN 3:13"/>Mfalme Nebukadneza, akiwa amekasirika na mwenye ghadhabu kali, akawaita Shadraki, Meshaki na Abednego. Hivyo watu hawa wakaletwa mbele ya mfalme, <verse eid="DAN 3:13"/><verse number="14" style="v" sid="DAN 3:14"/>naye Nebukadneza akawauliza, “Je, ni kweli kwamba ninyi Shadraki, Meshaki na Abednego hamuitumikii miungu yangu wala kuiabudu sanamu ya dhahabu niliyoisimamisha? <verse eid="DAN 3:14"/><verse number="15" style="v" sid="DAN 3:15"/>Basi wakati mtakaposikia sauti ya baragumu, filimbi, marimba, zeze, kinubi, zumari na aina zote za ala za uimbaji, kama mtakuwa tayari kusujudu na kuiabudu hiyo sanamu niliyoitengeneza, vyema sana. Lakini kama hamtaiabudu, mtatupwa saa iyo hiyo ndani ya tanuru iwakayo moto. Naye ni mungu yupi atakayeweza kuwaokoa ninyi, kutoka mkono wangu?”<verse eid="DAN 3:15"/></para>
  <para style="p">
    <verse number="16" style="v" sid="DAN 3:16"/>Shadraki, Meshaki na Abednego wakamjibu mfalme, “Ee Nebukadneza, hatuhitaji kujitetea mbele zako kuhusu jambo hili. <verse eid="DAN 3:16"/><verse number="17" style="v" sid="DAN 3:17"/>Ikiwa tutatupwa ndani ya tanuru iwakayo moto, Mungu tunayemtumikia anaweza kutuokoa na moto, naye atatuokoa kutoka mkononi mwako, ee mfalme. <verse eid="DAN 3:17"/><verse number="18" style="v" sid="DAN 3:18"/>Lakini hata ikiwa hatatuokoa, ee mfalme, tunataka ufahamu kwamba, hatutaitumikia miungu yako wala kuiabudu sanamu ya dhahabu uliyoisimamisha.”<verse eid="DAN 3:18"/></para>
  <para style="p">
    <verse number="19" style="v" sid="DAN 3:19"/>Ndipo Nebukadneza akawa na ghadhabu kali sana kwa Shadraki, Meshaki na Abednego, nayo nia yake ikabadilika kwao. Akaagiza tanuru ichochewe moto mara saba kuliko kawaida yake <verse eid="DAN 3:19"/><verse number="20" style="v" sid="DAN 3:20"/>na kuwaamuru baadhi ya askari wake wenye nguvu zaidi katika jeshi lake kuwafunga Shadraki, Meshaki na Abednego na kuwatupa ndani ya tanuru iwakayo moto. <verse eid="DAN 3:20"/><verse number="21" style="v" sid="DAN 3:21"/>Hivyo watu hawa, walifungwa na kutupwa ndani ya tanuru iwakayo moto wakiwa wamevaa majoho yao, suruali, vilemba na nguo zao nyingine. <verse eid="DAN 3:21"/><verse number="22" style="v" sid="DAN 3:22"/>Amri ya mfalme ilikuwa ya haraka sana na tanuru ilikuwa na moto mkali kiasi kwamba miali ya moto iliwaua wale askari waliowapeleka Shadraki, Meshaki na Abednego. <verse eid="DAN 3:22"/><verse number="23" style="v" sid="DAN 3:23"/>Watu hawa watatu walianguka ndani ya tanuru iwakayo moto wakiwa wamefungwa kwa uthabiti sana.<verse eid="DAN 3:23"/></para>
  <para style="p">
    <verse number="24" style="v" sid="DAN 3:24"/>Ndipo Mfalme Nebukadneza akashangaa, akainuka kwa haraka na kuwauliza washauri wake, “Je, hawakuwa watu watatu ambao tuliwafunga na kuwatupa ndani ya moto?”</para>
  <para style="p" vid="DAN 3:24">Washauri wakajibu, “Hakika, ee mfalme.”<verse eid="DAN 3:24"/></para>
  <para style="p">
    <verse number="25" style="v" sid="DAN 3:25"/>Mfalme akasema, “Tazama! Naona watu wanne wakitembeatembea ndani ya moto, hawajafungwa wala kudhurika, naye mtu yule wa nne anaonekana kama mwana wa miungu.”<verse eid="DAN 3:25"/></para>
  <para style="p">
    <verse number="26" style="v" sid="DAN 3:26"/>Ndipo Nebukadneza akaukaribia mdomo wa ile tanuru iwakayo moto na kupaza sauti, “Shadraki, Meshaki na Abednego, watumishi wa Mungu Aliye Juu Sana, tokeni! Njooni hapa!”</para>
  <para style="p" vid="DAN 3:26">Ndipo Shadraki, Meshaki na Abednego wakatoka ndani ya moto. <verse eid="DAN 3:26"/><verse number="27" style="v" sid="DAN 3:27"/>Nao maliwali, wasimamizi, watawala na washauri wa mfalme wakakusanyika kuwazunguka. Waliona kwamba moto haukudhuru miili yao, wala unywele wa vichwa vyao haukuungua, majoho yao hayakuungua, wala hapakuwepo na harufu ya moto kwenye miili yao.<verse eid="DAN 3:27"/></para>
  <para style="p">
    <verse number="28" style="v" sid="DAN 3:28"/>Ndipo Nebukadneza akasema, “Ahimidiwe Mungu wa Shadraki, Meshaki na Abednego, ambaye amemtuma malaika wake na kuwaokoa watumishi wake. Walimtumaini na kukaidi amri ya mfalme, nao wakawa tayari kufa kuliko kutumikia au kuabudu mungu mwingine yeyote isipokuwa Mungu wao. <verse eid="DAN 3:28"/><verse number="29" style="v" sid="DAN 3:29"/>Kwa hiyo ninaamuru kwamba watu wa taifa lolote au lugha yoyote watakaosema kitu chochote dhidi ya Mungu wa Shadraki, Meshaki na Abednego wakatwe vipande vipande na nyumba zao zifanywe kuwa malundo ya kokoto, kwa maana hakuna mungu mwingine awezaye kuokoa namna hii.”<verse eid="DAN 3:29"/></para>
  <para style="p">
    <verse number="30" style="v" sid="DAN 3:30"/>Kisha mfalme akawapandisha vyeo Shadraki, Meshaki na Abednego katika jimbo la Babeli.<verse eid="DAN 3:30"/></para>
  <chapter eid="DAN 3"/>
  <chapter number="4" style="c" sid="DAN 4"/>
  <para style="s1">Ndoto Ya Nebukadneza Ya Mti</para>
  <para style="pmo">
    <verse number="1" style="v" sid="DAN 4:1"/>Mfalme Nebukadneza,</para>
  <para style="pmo" vid="DAN 4:1">Kwa kabila za watu, mataifa na watu wa kila lugha, wanaoishi katika ulimwengu wote:</para>
  <para style="pmo" vid="DAN 4:1">Mafanikio yawe kwenu sana!<verse eid="DAN 4:1"/></para>
  <para style="b"/>
  <para style="pm">
    <verse number="2" style="v" sid="DAN 4:2"/>Ni furaha yangu kuwaambia kuhusu ishara za miujiza na maajabu ambayo Mungu Aliye Juu Sana amenifanyia.<verse eid="DAN 4:2"/></para>
  <para style="q1">
    <verse number="3" style="v" sid="DAN 4:3"/>Ishara zake ni kuu aje,</para>
  <para style="q2" vid="DAN 4:3">na maajabu yake yana nguvu aje!</para>
  <para style="q1" vid="DAN 4:3">Ufalme wake ni ufalme wa milele;</para>
  <para style="q2" vid="DAN 4:3">enzi yake hudumu kutoka kizazi hadi kizazi.<verse eid="DAN 4:3"/></para>
  <para style="pm">
    <verse number="4" style="v" sid="DAN 4:4"/>Mimi, Nebukadneza, nilikuwa nyumbani katika jumba langu la kifalme, nikiwa ninaishi kwa raha na hali ya kufanikiwa. <verse eid="DAN 4:4"/><verse number="5" style="v" sid="DAN 4:5"/>Niliota ndoto iliyoniogopesha. Nilipokuwa nimelala kitandani mwangu, njozi na maono yaliyopita mawazoni mwangu vilinitisha. <verse eid="DAN 4:5"/><verse number="6" style="v" sid="DAN 4:6"/>Hivyo nikaagiza kwamba watu wote wenye hekima wa Babeli waletwe mbele yangu kunifasiria ndoto yangu. <verse eid="DAN 4:6"/><verse number="7" style="v" sid="DAN 4:7"/>Walipokuja waganga, wasihiri, wanajimu na waaguzi, niliwaambia ndoto yangu, lakini hawakuweza kunifasiria. <verse eid="DAN 4:7"/><verse number="8" style="v" sid="DAN 4:8"/>Mwishoni, Danieli alikuja mbele yangu nikamweleza hiyo ndoto. (Danieli anaitwa Belteshaza, kwa jina la mungu wangu, nayo roho ya miungu mitakatifu inakaa ndani yake.)<verse eid="DAN 4:8"/></para>
  <para style="pm">
    <verse number="9" style="v" sid="DAN 4:9"/>Nilisema, “Belteshaza, mkuu wa waganga, ninajua kuwa roho ya miungu mitakatifu iko ndani yako, wala hakuna siri iliyo ngumu kwako. Hii ndiyo ndoto yangu, nifasirie. <verse eid="DAN 4:9"/><verse number="10" style="v" sid="DAN 4:10"/>Haya ndiyo maono niliyoona nilipokuwa nimelala kitandani mwangu: Nilitazama, na mbele yangu ulisimama mti katikati ya nchi. Ulikuwa mrefu sana. <verse eid="DAN 4:10"/><verse number="11" style="v" sid="DAN 4:11"/>Mti ule ulikua, ukawa mkubwa na wenye nguvu, nayo ncha yake ikagusa anga; ulionekana mpaka miisho ya dunia. <verse eid="DAN 4:11"/><verse number="12" style="v" sid="DAN 4:12"/>Majani yake yalikuwa ya kupendeza, matunda yake yalikuwa mengi, na juu yake kulikuwa na chakula kwa ajili ya wote. Chini ya kivuli chake wanyama wa kondeni walipata hifadhi, na ndege wa angani waliishi katika matawi yake. Kila kiumbe kililishwa kutokana na mti huo.<verse eid="DAN 4:12"/></para>
  <para style="pm">
    <verse number="13" style="v" sid="DAN 4:13"/>“Katika maono niliyoyaona nikiwa nimelala kitandani mwangu, nilitazama, na mbele yangu alikuwepo mlinzi, aliye mtakatifu, akishuka kutoka mbinguni. <verse eid="DAN 4:13"/><verse number="14" style="v" sid="DAN 4:14"/>Akaita kwa sauti kubwa: ‘Kateni mti huu, myafyeke matawi yake; yaondoeni majani yake na kuyatawanya matunda yake. Wanyama na wakimbie kutoka chini yake na ndege waondoke kutoka matawi yake. <verse eid="DAN 4:14"/><verse number="15" style="v" sid="DAN 4:15"/>Lakini acheni kisiki chake na mizizi, kikiwa kimefungwa kwa chuma na shaba, kibaki ardhini, kwenye majani ya kondeni.</para>
  <para style="pm" vid="DAN 4:15">“ ‘Mwacheni aloweshwe na umande wa mbinguni, naye aachwe aishi pamoja na wanyama miongoni mwa mimea ya dunia. <verse eid="DAN 4:15"/><verse number="16" style="v" sid="DAN 4:16"/>Akili yake na ibadilishwe kutoka ile ya mwanadamu na apewe akili ya mnyama, mpaka nyakati saba zipite juu yake.<verse eid="DAN 4:16"/></para>
  <para style="pm">
    <verse number="17" style="v" sid="DAN 4:17"/>“ ‘Uamuzi huu umetangazwa na walinzi, hukumu imetangazwa na watakatifu, ili walio hai wajue kuwa Aliye Juu Sana ndiye anayetawala juu ya falme zote za wanadamu, naye humpa yeyote amtakaye na kumtawaza juu yake hata yeye aliye mnyonge sana miongoni mwa wanadamu.’<verse eid="DAN 4:17"/></para>
  <para style="pm">
    <verse number="18" style="v" sid="DAN 4:18"/>“Hii ndiyo ndoto niliyoipata mimi, Mfalme Nebukadneza. Sasa Belteshaza, niambie maana yake, kwa maana hakuna hata mmoja wa wenye hekima katika ufalme wangu anayeweza kunifasiria. Bali wewe waweza, kwa sababu roho ya miungu mitakatifu imo ndani yako.”<verse eid="DAN 4:18"/></para>
  <para style="s1">Danieli Anafasiri Ndoto</para>
  <para style="pm">
    <verse number="19" style="v" sid="DAN 4:19"/>Ndipo Danieli (aliyeitwa pia Belteshaza) alipofadhaika sana kwa muda, nayo mawazo yake yakamtia hofu. Basi mfalme akasema, “Belteshaza, usiruhusu ndoto wala maana yake kukutia hofu.”</para>
  <para style="pm" vid="DAN 4:19">Belteshaza akamjibu, “Bwana wangu, laiti ndoto hii ingehusu adui zako, na maana yake iwahusu watesi wako! <verse eid="DAN 4:19"/><verse number="20" style="v" sid="DAN 4:20"/>Mti uliouona, uliokua ukawa mkubwa na wenye nguvu, nayo ncha yake ikagusa anga na kuonekana duniani kote, <verse eid="DAN 4:20"/><verse number="21" style="v" sid="DAN 4:21"/>ukiwa na majani ya kupendeza na matunda mengi, ukitoa chakula kwa wote, na ukiwapa hifadhi wanyama wa kondeni na kuwa mahali pa viota katika matawi yake kwa ajili ya ndege wa angani. <verse eid="DAN 4:21"/><verse number="22" style="v" sid="DAN 4:22"/>Ee mfalme, wewe ndiwe ule mti! Umekuwa mkubwa na mwenye nguvu, nao ukuu wako umekua mpaka kufika juu angani, nayo mamlaka yako yameenea mpaka miisho ya dunia.<verse eid="DAN 4:22"/></para>
  <para style="pm">
    <verse number="23" style="v" sid="DAN 4:23"/>“Ee mfalme, wewe ulimwona mlinzi, aliye mtakatifu, akishuka kutoka mbinguni na kusema, ‘Ukateni mti na kuuangamiza, lakini kiacheni kisiki kikiwa kimefungwa kwa chuma na kwa shaba, kwenye majani ya kondeni, wakati mizizi yake inabaki ardhini. Mwacheni aloweshwe na umande wa mbinguni, mwacheni aishi kama wanyama pori mpaka nyakati saba zipite juu yake.’<verse eid="DAN 4:23"/></para>
  <para style="pm">
    <verse number="24" style="v" sid="DAN 4:24"/>“Ee mfalme, hii ndiyo tafsiri, na hii ni amri ya Aliye Juu Sana aliyoitoa dhidi ya bwana wangu mfalme: <verse eid="DAN 4:24"/><verse number="25" style="v" sid="DAN 4:25"/>Wewe utafukuzwa mbali na wanadamu, nawe utaishi pamoja na wanyama pori; utakula manyasi kama ngʼombe, na kuloana kwa umande wa mbinguni. Nyakati saba zitapita juu yako, mpaka utakapokubali kuwa Yeye Aliye Juu Sana ndiye anayetawala juu ya falme za wanadamu, naye humtawaza yeyote amtakaye. <verse eid="DAN 4:25"/><verse number="26" style="v" sid="DAN 4:26"/>Amri ya kuacha kisiki pamoja na mizizi yake inamaanisha kwamba ufalme wako utarejezwa kwako utakapokubali kwamba Mbingu ndizo zitawalazo. <verse eid="DAN 4:26"/><verse number="27" style="v" sid="DAN 4:27"/>Kwa hiyo, ee mfalme, uwe radhi kupokea shauri langu: Acha dhambi zako kwa kutenda yaliyo haki, ukaache uovu wako, na uwe na huruma kwa walioonewa. Hivyo itawezekana baada ya hayo, mafanikio yako yakaendelea.”<verse eid="DAN 4:27"/></para>
  <para style="s1">Ndoto Inatimia</para>
  <para style="pm">
    <verse number="28" style="v" sid="DAN 4:28"/>Haya yote yalimpata Mfalme Nebukadneza. <verse eid="DAN 4:28"/><verse number="29" style="v" sid="DAN 4:29"/>Miezi kumi na miwili baadaye, mfalme alipokuwa akitembea juu ya paa la jumba la kifalme la Babeli, <verse eid="DAN 4:29"/><verse number="30" style="v" sid="DAN 4:30"/>alisema, “Je, huu si Babeli mji mkuu nilioujenga kama makao ya kifalme, kwa uwezo wangu mkubwa, na kwa ajili ya utukufu wa enzi yangu?”<verse eid="DAN 4:30"/></para>
  <para style="pm">
    <verse number="31" style="v" sid="DAN 4:31"/>Maneno hayo yalikuwa bado katika midomo yake wakati sauti ilipokuja kutoka mbinguni, ikisema, “Mfalme Nebukadneza, hiki ndicho kilichoamriwa kwa ajili yako: Mamlaka yako ya ufalme yameondolewa kutoka kwako. <verse eid="DAN 4:31"/><verse number="32" style="v" sid="DAN 4:32"/>Utafukuzwa mbali na wanadamu, ukaishi pamoja na wanyama pori, na utakula manyasi kama ngʼombe. Nyakati saba zitapita juu yako, mpaka utakapokubali kuwa Yeye Aliye Juu Sana ndiye anayetawala juu ya falme za wanadamu, naye humtawaza yeyote amtakaye.”<verse eid="DAN 4:32"/></para>
  <para style="pm">
    <verse number="33" style="v" sid="DAN 4:33"/>Papo hapo yale yaliyokuwa yamesemwa kuhusu Nebukadneza yakatimia. Alifukuzwa mbali na wanadamu, akala majani kama ngʼombe. Mwili wake uliloweshwa kwa umande wa mbinguni mpaka nywele zake zikakua kama manyoya ya tai na kucha zake kama makucha ya ndege.<verse eid="DAN 4:33"/></para>
  <para style="b"/>
  <para style="pm">
    <verse number="34" style="v" sid="DAN 4:34"/>Mwisho wa huo wakati, mimi Nebukadneza, niliinua macho yangu kuelekea mbinguni, nazo fahamu zangu zikanirudia. Ndipo nikamsifu Yeye Aliye Juu Sana, nikamheshimu na kumhimidi yeye aishiye milele.</para>
  <para style="q1" vid="DAN 4:34">Utawala wake ni utawala wa milele;</para>
  <para style="q2" vid="DAN 4:34">ufalme wake hudumu kutoka kizazi na kizazi.<verse eid="DAN 4:34"/></para>
  <para style="q1">
    <verse number="35" style="v" sid="DAN 4:35"/>Mataifa yote ya dunia</para>
  <para style="q2" vid="DAN 4:35">yanahesabiwa kuwa si kitu.</para>
  <para style="q1" vid="DAN 4:35">Hufanya kama atakavyo</para>
  <para style="q2" vid="DAN 4:35">kwa majeshi ya mbinguni,</para>
  <para style="q2" vid="DAN 4:35">na kwa mataifa ya dunia.</para>
  <para style="q1" vid="DAN 4:35">Hakuna anayeweza kuuzuia mkono wake</para>
  <para style="q2" vid="DAN 4:35">au kumwambia, “Umefanya nini wewe?”<verse eid="DAN 4:35"/></para>
  <para style="pm">
    <verse number="36" style="v" sid="DAN 4:36"/>Wakati huo huo fahamu zangu ziliponirudia, nikarudishiwa heshima yangu na fahari yangu kwa ajili ya utukufu wa ufalme wangu. Washauri wangu na wakuu wangu walikuja kunitafuta, nami nikarudishwa kwenye kiti changu cha ufalme hata nikawa mkuu kuliko mwanzoni. <verse eid="DAN 4:36"/><verse number="37" style="v" sid="DAN 4:37"/>Basi mimi, Nebukadneza, humhimidi, na humtukuza na kumsifu Mfalme wa mbinguni, kwa sababu kila kitu afanyacho ni haki, na njia zake zote ni adili. Nao waendao kwa kiburi anaweza kuwashusha.<verse eid="DAN 4:37"/></para>
  <chapter eid="DAN 4"/>
  <chapter number="5" style="c" sid="DAN 5"/>
  <para style="s1">Maandishi Ukutani</para>
  <para style="p">
    <verse number="1" style="v" sid="DAN 5:1"/>Mfalme Belshaza alifanya karamu kubwa kwa ajili ya maelfu ya wakuu wake na akanywa mvinyo pamoja nao. <verse eid="DAN 5:1"/><verse number="2" style="v" sid="DAN 5:2"/>Wakati Belshaza alipokuwa akinywa mvinyo wake, aliamuru viletwe vile vikombe vya dhahabu na fedha ambavyo Nebukadneza baba yake alikuwa amevichukua kutoka hekaluni huko Yerusalemu, ili mfalme na wakuu wake, wake zake na masuria wake waweze kuvinywea. <verse eid="DAN 5:2"/><verse number="3" style="v" sid="DAN 5:3"/>Kwa hiyo wakavileta vile vikombe vya dhahabu ambavyo vilikuwa vimechukuliwa kutoka Hekalu la Mungu huko Yerusalemu, naye mfalme na wakuu wake, wake zake na masuria wake wakavinywea. <verse eid="DAN 5:3"/><verse number="4" style="v" sid="DAN 5:4"/>Walipokuwa wakinywa mvinyo, wakaisifu miungu ya dhahabu na fedha, ya shaba, chuma, miti na mawe.<verse eid="DAN 5:4"/></para>
  <para style="p">
    <verse number="5" style="v" sid="DAN 5:5"/>Ghafula vidole vya mkono wa mwanadamu vilitokea na kuandika juu ya ukuta, karibu na kinara cha taa ndani ya jumba la mfalme. Mfalme akatazama kitanga kilivyokuwa kikiandika. <verse eid="DAN 5:5"/><verse number="6" style="v" sid="DAN 5:6"/>Uso wa mfalme ukageuka rangi, naye akaogopa sana, kiasi kwamba magoti yake yaligongana na miguu yake ikalegea.<verse eid="DAN 5:6"/></para>
  <para style="p">
    <verse number="7" style="v" sid="DAN 5:7"/>Mfalme akawaita wasihiri, wanajimu na waganga waletwe, naye akawaambia hawa wenye hekima wa Babeli, “Yeyote asomaye maandishi haya na kuniambia maana yake atavikwa nguo za zambarau, na kuvikwa mkufu wa dhahabu shingoni mwake, naye atafanywa mtawala wa cheo cha tatu katika ufalme.”<verse eid="DAN 5:7"/></para>
  <para style="p">
    <verse number="8" style="v" sid="DAN 5:8"/>Ndipo watu wote wa mfalme wenye hekima wakaingia, lakini hawakuweza kusoma yale maandishi wala kumwambia mfalme maana yake. <verse eid="DAN 5:8"/><verse number="9" style="v" sid="DAN 5:9"/>Basi Mfalme Belshaza akazidi kujawa na hofu, na uso wake ukageuka rangi zaidi. Wakuu wake wakapigwa na bumbuazi.<verse eid="DAN 5:9"/></para>
  <para style="p">
    <verse number="10" style="v" sid="DAN 5:10"/>Malkia<note caller="+" style="f"><char style="fr" closed="false">5:10 </char><char style="ft" closed="false">Au: Mama yake mfalme.</char></note> aliposikia sauti za mfalme na wakuu wake, alikuja katika ukumbi wa karamu. Akasema, “Ee mfalme, uishi milele! Usishtuke! Usibadilike rangi kiasi hicho! <verse eid="DAN 5:10"/><verse number="11" style="v" sid="DAN 5:11"/>Yuko mtu katika ufalme wako ambaye ana roho ya miungu mitakatifu ndani yake. Wakati wa baba yako, mtu huyo alionekana kuwa na ufahamu, akili na hekima kama ile ya miungu. Mfalme Nebukadneza baba yako, yaani nasema mfalme baba yako, alimweka kuwa mkuu wa waganga, wasihiri, wanajimu na waaguzi. <verse eid="DAN 5:11"/><verse number="12" style="v" sid="DAN 5:12"/>Mtu huyu Danieli, ambaye mfalme alimwita Belteshaza, alionekana kuwa na akili nyepesi, maarifa na ufahamu, pia uwezo wa kufasiri ndoto, kueleza mafumbo na kutatua matatizo magumu. Mwite Danieli, naye atakuambia maana ya haya maandishi.”<verse eid="DAN 5:12"/></para>
  <para style="p">
    <verse number="13" style="v" sid="DAN 5:13"/>Hivyo Danieli akaletwa mbele ya mfalme, naye mfalme akamuuliza, “Je, wewe ndiwe Danieli, mmoja wa watu wa uhamisho walioletwa na mfalme baba yangu kutoka Yuda? <verse eid="DAN 5:13"/><verse number="14" style="v" sid="DAN 5:14"/>Nimesikia kwamba roho ya miungu iko ndani yako, na kwamba una ufahamu, akili na hekima ya pekee. <verse eid="DAN 5:14"/><verse number="15" style="v" sid="DAN 5:15"/>Watu wenye hekima na wasihiri waliletwa mbele yangu ili kusoma maandishi haya na kuniambia maana yake, lakini hawakuweza kunifafanulia. <verse eid="DAN 5:15"/><verse number="16" style="v" sid="DAN 5:16"/>Basi nimesikia kwamba unaweza kutoa tafsiri na kutatua matatizo magumu. Ikiwa unaweza kusoma maandishi haya na kuniambia maana yake, utavikwa nguo za zambarau na mkufu wa dhahabu shingoni mwako, nawe utafanywa mtawala wa tatu katika ufalme.”<verse eid="DAN 5:16"/></para>
  <para style="p">
    <verse number="17" style="v" sid="DAN 5:17"/>Ndipo Danieli akamjibu mfalme, “Waweza kubaki na zawadi zako mwenyewe na kumpa mtu mwingine zawadi zako. Hata hivyo, nitasoma maandishi kwa mfalme na kumwambia maana yake.<verse eid="DAN 5:17"/></para>
  <para style="p">
    <verse number="18" style="v" sid="DAN 5:18"/>“Ee mfalme, Mungu Aliye Juu Sana alimpa baba yako Nebukadneza utawala, ukuu, utukufu na fahari. <verse eid="DAN 5:18"/><verse number="19" style="v" sid="DAN 5:19"/>Kwa sababu ya nafasi ya juu aliyompa baba yako, kabila zote za watu, mataifa na watu wa kila lugha walimhofu na kumwogopa. Wale ambao mfalme alitaka kuwaua, aliwaua; wale aliotaka kuwaacha hai, aliwaacha hai; wale aliotaka kuwapandisha cheo, aliwapandisha; aliotaka kuwashusha, aliwashusha. <verse eid="DAN 5:19"/><verse number="20" style="v" sid="DAN 5:20"/>Lakini moyo wake ulipokuwa na majivuno na kuwa mgumu kwa kiburi, aliondolewa kutoka kwa kiti chake cha ufalme na kuvuliwa utukufu wake. <verse eid="DAN 5:20"/><verse number="21" style="v" sid="DAN 5:21"/>Akafukuzwa mbali na wanadamu na kupewa akili ya mnyama, akaishi pamoja na punda-mwitu, akala majani kama ngʼombe, nao mwili wake ukaloweshwa kwa umande wa mbingu, mpaka alipotambua kwamba Mungu Aliye Juu Sana ndiye mtawala juu ya falme za wanadamu na kwamba humtawaza juu yao yeyote amtakaye.<verse eid="DAN 5:21"/></para>
  <para style="p">
    <verse number="22" style="v" sid="DAN 5:22"/>“Lakini wewe mwanawe, ee Belshaza, hukujinyenyekeza, ingawa ulifahamu haya yote. <verse eid="DAN 5:22"/><verse number="23" style="v" sid="DAN 5:23"/>Badala yake, umejiinua dhidi ya Bwana wa mbingu. Uliletewa vikombe vya Hekalu lake, nawe na wakuu wako, wake zako na masuria wako mlivitumia kwa kunywea mvinyo. Ukaisifu miungu ya fedha na dhahabu, ya shaba, chuma, miti na mawe, miungu ambayo haiwezi kuona, au kusikia wala kufahamu. Lakini hukumheshimu Mungu ambaye anaushikilia uhai wako na njia zako zote mkononi mwake. <verse eid="DAN 5:23"/><verse number="24" style="v" sid="DAN 5:24"/>Kwa hiyo ameutuma mkono ule ulioandika maneno.<verse eid="DAN 5:24"/></para>
  <para style="p">
    <verse number="25" style="v" sid="DAN 5:25"/>“Haya ndiyo maneno yaliyoandikwa:</para>
  <para style="pc" vid="DAN 5:25">mene, mene, tekeli na peresi<verse eid="DAN 5:25"/></para>
  <para style="p">
    <verse number="26" style="v" sid="DAN 5:26"/>“Hii ndiyo maana ya maneno haya:</para>
  <para style="b" vid="DAN 5:26"/>
  <para style="li1" vid="DAN 5:26">“<char style="tl">Mene</char>: Mungu amezihesabu siku za utawala wako na kuukomesha.<verse eid="DAN 5:26"/></para>
  <para style="li1">
    <verse number="27" style="v" sid="DAN 5:27"/>
    <char style="tl">Tekeli</char>: Wewe umepimwa katika mizani na umeonekana umepungua.<verse eid="DAN 5:27"/></para>
  <para style="li1">
    <verse number="28" style="v" sid="DAN 5:28"/>
    <char style="tl">Peresi</char>: Ufalme wako umegawanywa na kupewa Wamedi na Waajemi.”<verse eid="DAN 5:28"/></para>
  <para style="b"/>
  <para style="p">
    <verse number="29" style="v" sid="DAN 5:29"/>Ndipo kwa amri ya Belshaza, Danieli akavikwa nguo za zambarau na mkufu wa dhahabu shingoni, tena akatangazwa kuwa mtawala wa tatu katika ufalme.<verse eid="DAN 5:29"/></para>
  <para style="p">
    <verse number="30" style="v" sid="DAN 5:30"/>Usiku ule ule, Belshaza mfalme wa Wakaldayo akauawa, <verse eid="DAN 5:30"/><verse number="31" style="v" sid="DAN 5:31"/>naye Dario Mmedi akashika ufalme akiwa na miaka sitini na miwili.<verse eid="DAN 5:31"/></para>
  <chapter eid="DAN 5"/>
  <chapter number="6" style="c" sid="DAN 6"/>
  <para style="s1">Danieli Katika Tundu La Simba</para>
  <para style="p">
    <verse number="1" style="v" sid="DAN 6:1"/>Ilimpendeza Dario kuteua wakuu 120 kutawala katika ufalme wake wote, <verse eid="DAN 6:1"/><verse number="2" style="v" sid="DAN 6:2"/>pamoja na wasimamizi watatu juu yao, ambao mmoja wao alikuwa Danieli. Wakuu walitoa hesabu kwa hao wasimamizi ili mfalme asipate hasara. <verse eid="DAN 6:2"/><verse number="3" style="v" sid="DAN 6:3"/>Basi Danieli alijidhihirisha, miongoni mwa wasimamizi na wakuu kwa sifa zake za kipekee hata mfalme akapanga kumweka juu ya ufalme wote. <verse eid="DAN 6:3"/><verse number="4" style="v" sid="DAN 6:4"/>Walipofahamu hilo, wakuu na wasimamizi wakajaribu kutafuta sababu za kumshtaki Danieli kuhusu usimamizi wake wa shughuli za serikali, lakini hawakuweza kufanikiwa. Hawakuweza kupata kosa kwake, kwa sababu alikuwa mwaminifu, wala hakupatikana na upotovu au uzembe. <verse eid="DAN 6:4"/><verse number="5" style="v" sid="DAN 6:5"/>Mwishoni watu hawa walisema, “Kamwe hatutapata msingi wa mashtaka dhidi ya huyu Danieli isipokuwa iwe inahusiana na sheria ya Mungu wake.”<verse eid="DAN 6:5"/></para>
  <para style="p">
    <verse number="6" style="v" sid="DAN 6:6"/>Basi wasimamizi na wakuu wakaingia kwa mfalme kama kikundi wakasema, “Ee Mfalme Dario, uishi milele! <verse eid="DAN 6:6"/><verse number="7" style="v" sid="DAN 6:7"/>Wasimamizi wa ufalme, wasaidizi, wakuu, washauri na watawala wote wamekubaliana kwamba mfalme atoe sheria na kukazia amri kuwa yeyote atakayetoa dua kwa mungu au mwanadamu yeyote katika muda huu wa siku thelathini zijazo, isipokuwa kwako wewe, ee mfalme, atupwe ndani ya tundu la simba. <verse eid="DAN 6:7"/><verse number="8" style="v" sid="DAN 6:8"/>Sasa, ee mfalme, toa amri na uiandike ili isiweze kubadilishwa: kulingana na sheria za Wamedi na Waajemi, ambazo haziwezi kubatilishwa.” <verse eid="DAN 6:8"/><verse number="9" style="v" sid="DAN 6:9"/>Hivyo Mfalme Dario akaiweka amri hiyo katika maandishi.<verse eid="DAN 6:9"/></para>
  <para style="p">
    <verse number="10" style="v" sid="DAN 6:10"/>Basi Danieli alipofahamu kuwa amri ile imetangazwa, alikwenda nyumbani kwenye chumba chake cha ghorofani ambako madirisha yalifunguka kuelekea Yerusalemu. Akapiga magoti na kuomba mara tatu kwa siku, akimshukuru Mungu wake kama alivyokuwa akifanya mwanzoni. <verse eid="DAN 6:10"/><verse number="11" style="v" sid="DAN 6:11"/>Ndipo watu hawa wakaenda kama kikundi na kumkuta Danieli akiomba na kumsihi Mungu kwa ajili ya msaada. <verse eid="DAN 6:11"/><verse number="12" style="v" sid="DAN 6:12"/>Basi wakaenda kwa mfalme na kusema naye kuhusu amri ya mfalme: “Je, hukutangaza amri kwamba kwa muda huu wa siku thelathini zijazo mtu yeyote ambaye atamwomba mungu au mwanadamu yeyote isipokuwa wewe, ee mfalme, angetupwa ndani ya tundu la simba?”</para>
  <para style="p" vid="DAN 6:12">Mfalme akajibu, “Amri ndivyo ilivyo, kulingana na sheria za Wamedi na Waajemi, ambazo haziwezi kubatilishwa.”<verse eid="DAN 6:12"/></para>
  <para style="p">
    <verse number="13" style="v" sid="DAN 6:13"/>Ndipo wakamwambia mfalme, “Danieli, ambaye ni mmoja wa mahamisho kutoka Yuda, hakuheshimu, ee mfalme, wala hajali amri uliyoiweka kwa maandishi. Bado anaomba mara tatu kwa siku.” <verse eid="DAN 6:13"/><verse number="14" style="v" sid="DAN 6:14"/>Wakati mfalme aliposikia hili, akahuzunika mno. Akakusudia kumwokoa Danieli, hivyo akafanya kila jitihada ya kumwokoa hadi jua likatua.<verse eid="DAN 6:14"/></para>
  <para style="p">
    <verse number="15" style="v" sid="DAN 6:15"/>Ndipo wale watu wakamwendea mfalme kama kikundi na kumwambia, “Ee mfalme, kumbuka kwamba kulingana na sheria ya Wamedi na Waajemi, hakuna amri wala sheria ambayo mfalme ameitoa inayoweza kubadilishwa.”<verse eid="DAN 6:15"/></para>
  <para style="p">
    <verse number="16" style="v" sid="DAN 6:16"/>Basi mfalme akatoa amri, nao wakamleta Danieli, na wakamtupa ndani ya tundu la simba. Mfalme akamwambia Danieli, “Mungu wako unayemtumikia daima na akuokoe!”<verse eid="DAN 6:16"/></para>
  <para style="p">
    <verse number="17" style="v" sid="DAN 6:17"/>Jiwe likaletwa na kuwekwa kwenye mdomo wa tundu, naye mfalme akalitia muhuri kwa pete yake mwenyewe pamoja na kwa pete za wakuu wake, ili hali ya Danieli isiweze kubadilishwa. <verse eid="DAN 6:17"/><verse number="18" style="v" sid="DAN 6:18"/>Kisha mfalme akarudi kwenye jumba lake la kifalme, naye usiku kucha hakula chakula wala kutumia viburudisho alivyoletewa. Lakini hakuweza kulala.<verse eid="DAN 6:18"/></para>
  <para style="p">
    <verse number="19" style="v" sid="DAN 6:19"/>Asubuhi na mapema, mfalme akaondoka na kuharakisha kwenda kwenye tundu la simba. <verse eid="DAN 6:19"/><verse number="20" style="v" sid="DAN 6:20"/>Wakati alipokaribia lile tundu, akamwita Danieli kwa sauti ya uchungu, “Danieli, mtumishi wa Mungu aliye hai! Je, Mungu wako unayemtumikia daima, ameweza kukuokoa kwa simba?”<verse eid="DAN 6:20"/></para>
  <para style="p">
    <verse number="21" style="v" sid="DAN 6:21"/>Danieli akajibu, “Ee mfalme, uishi milele! <verse eid="DAN 6:21"/><verse number="22" style="v" sid="DAN 6:22"/>Mungu wangu alimtuma malaika wake, naye akafunga vinywa vya hawa simba. Hawajanidhuru, kwa sababu nilionekana sina hatia mbele zake. Wala kamwe sijafanya jambo lolote baya mbele yako, ee mfalme.”<verse eid="DAN 6:22"/></para>
  <para style="p">
    <verse number="23" style="v" sid="DAN 6:23"/>Mfalme akafurahi mno, naye akatoa amri Danieli atolewe kutoka kwa lile tundu. Danieli alipotolewa kutoka kwa lile tundu, hakukutwa na jeraha lolote, kwa sababu alikuwa amemtumaini Mungu wake.<verse eid="DAN 6:23"/></para>
  <para style="p">
    <verse number="24" style="v" sid="DAN 6:24"/>Kwa amri ya mfalme, wale watu waliokuwa wamemshtaki Danieli kwa uongo waliletwa na kutupwa ndani ya lile tundu la simba, pamoja na wake zao na watoto wao. Nao kabla hawajafika chini kwenye sakafu ya lile tundu, simba wakawakamata na kusaga mifupa yao yote.<verse eid="DAN 6:24"/></para>
  <para style="p">
    <verse number="25" style="v" sid="DAN 6:25"/>Kisha Mfalme Dario akawaandikia kabila zote za watu, mataifa, na watu wa kila lugha katika nchi yote:</para>
  <para style="pmo" vid="DAN 6:25">“Ninyi na mstawi sana!<verse eid="DAN 6:25"/></para>
  <para style="b"/>
  <para style="pm">
    <verse number="26" style="v" sid="DAN 6:26"/>“Natoa amri hii, kwamba katika kila sehemu ya ufalme wangu, lazima watu wamwogope na kumheshimu Mungu wa Danieli.</para>
  <para style="q1" vid="DAN 6:26">“Kwa maana yeye ni Mungu aliye hai,</para>
  <para style="q2" vid="DAN 6:26">naye hudumu milele,</para>
  <para style="q1" vid="DAN 6:26">ufalme wake hautaangamizwa,</para>
  <para style="q2" vid="DAN 6:26">nao utawala wake hauna mwisho.<verse eid="DAN 6:26"/></para>
  <para style="q1">
    <verse number="27" style="v" sid="DAN 6:27"/>Huponya na kuokoa;</para>
  <para style="q2" vid="DAN 6:27">hufanya ishara na maajabu</para>
  <para style="q2" vid="DAN 6:27">mbinguni na duniani.</para>
  <para style="q1" vid="DAN 6:27">Amemwokoa Danieli</para>
  <para style="q2" vid="DAN 6:27">kutoka nguvu za simba.”<verse eid="DAN 6:27"/></para>
  <para style="p">
    <verse number="28" style="v" sid="DAN 6:28"/>Hivyo Danieli akastawi wakati wa utawala wa Dario, na utawala wa Koreshi Mwajemi.<verse eid="DAN 6:28"/></para>
  <chapter eid="DAN 6"/>
  <chapter number="7" style="c" sid="DAN 7"/>
  <para style="s1">Ndoto Ya Danieli Ya Wanyama Wanne</para>
  <para style="p">
    <verse number="1" style="v" sid="DAN 7:1"/>Katika mwaka wa kwanza wa utawala wa Belshaza mfalme wa Babeli, Danieli aliota ndoto, nayo maono yakapita mawazoni yake alipokuwa amelala kitandani mwake. Akayaandika mambo aliyoyaona katika ndoto yake.<verse eid="DAN 7:1"/></para>
  <para style="p">
    <verse number="2" style="v" sid="DAN 7:2"/>Danieli akasema: “Katika maono yangu usiku nilitazama, na hapo mbele yangu kulikuwepo na upepo kutoka pande nne za mbingu, ukivuruga bahari kuu. <verse eid="DAN 7:2"/><verse number="3" style="v" sid="DAN 7:3"/>Wanyama wanne wakubwa, kila mmoja tofauti na mwenzake, wakajitokeza kutoka bahari.<verse eid="DAN 7:3"/></para>
  <para style="p">
    <verse number="4" style="v" sid="DAN 7:4"/>“Mnyama wa kwanza alifanana na simba, naye alikuwa na mabawa kama ya tai. Nikatazama mpaka mabawa yake yalipongʼolewa, naye akainuliwa katika nchi, akasimama kwa miguu miwili kama mwanadamu, naye akapewa moyo wa binadamu.<verse eid="DAN 7:4"/></para>
  <para style="p">
    <verse number="5" style="v" sid="DAN 7:5"/>“Hapo mbele yangu kulikuwa na mnyama wa pili, ambaye alionekana kama dubu. Upande wake mmoja ulikuwa umeinuka, na alikuwa na mbavu tatu katika kinywa chake kati ya meno yake. Akaambiwa, ‘Amka, ule nyama mpaka ushibe!’<verse eid="DAN 7:5"/></para>
  <para style="p">
    <verse number="6" style="v" sid="DAN 7:6"/>“Baada ya huyo, nilitazama, na mbele yangu kulikuwa na mnyama mwingine, aliyefanana na chui. Juu ya mgongo wake alikuwa na mabawa manne kama ya ndege. Mnyama huyu alikuwa na vichwa vinne, naye akapewa mamlaka ya kutawala.<verse eid="DAN 7:6"/></para>
  <para style="p">
    <verse number="7" style="v" sid="DAN 7:7"/>“Baada ya huyo, katika maono yangu usiku nilitazama, na mbele yangu kulikuwa na mnyama wa nne, mwenye kutisha na kuogofya, tena mwenye nguvu nyingi. Alikuwa na meno makubwa ya chuma; akapondaponda na kuangamiza wahanga wake, na kukanyaga chini ya nyayo zake chochote kilichosalia. Alikuwa tofauti na wanyama wote waliotangulia, naye alikuwa na pembe kumi.<verse eid="DAN 7:7"/></para>
  <para style="p">
    <verse number="8" style="v" sid="DAN 7:8"/>“Wakati nilipokuwa ninafikiri kuhusu pembe hizo, mbele yangu kulikuwa na pembe nyingine, ambayo ni ndogo, iliyojitokeza miongoni mwa zile kumi; pembe tatu za mwanzoni zilingʼolewa ili kuipa nafasi hiyo ndogo. Pembe hii ilikuwa na macho kama ya mwanadamu, na mdomo ulionena kwa majivuno.<verse eid="DAN 7:8"/></para>
  <para style="p">
    <verse number="9" style="v" sid="DAN 7:9"/>“Nilipoendelea kutazama,</para>
  <para style="q1" vid="DAN 7:9">“viti vya enzi vikawekwa,</para>
  <para style="q2" vid="DAN 7:9">naye Mzee wa Siku akaketi.</para>
  <para style="q1" vid="DAN 7:9">Mavazi yake yalikuwa meupe kama theluji;</para>
  <para style="q2" vid="DAN 7:9">nywele za kichwa chake zilikuwa nyeupe kama sufu.</para>
  <para style="q1" vid="DAN 7:9">Kiti chake cha enzi kilikuwa kinawaka kwa miali ya moto,</para>
  <para style="q2" vid="DAN 7:9">nayo magurudumu yake yote yalikuwa yanawaka moto.<verse eid="DAN 7:9"/></para>
  <para style="q1">
    <verse number="10" style="v" sid="DAN 7:10"/>Mto wa moto ulikuwa unatiririka,</para>
  <para style="q2" vid="DAN 7:10">ukipita mbele yake.</para>
  <para style="q1" vid="DAN 7:10">Maelfu elfu wakamhudumia;</para>
  <para style="q2" vid="DAN 7:10">kumi elfu mara kumi elfu wakasimama mbele zake.</para>
  <para style="q1" vid="DAN 7:10">Mahakama ikakaa kuhukumu,</para>
  <para style="q2" vid="DAN 7:10">na vitabu vikafunguliwa.<verse eid="DAN 7:10"/></para>
  <para style="p">
    <verse number="11" style="v" sid="DAN 7:11"/>“Kisha nikaendelea kutazama kwa sababu ya yale maneno ya majivuno yaliyosemwa na ile pembe. Nikaendelea kuangalia mpaka yule mnyama alipouawa, na mwili wake ukaharibiwa na kutupwa katika ule moto uliowaka. <verse eid="DAN 7:11"/><verse number="12" style="v" sid="DAN 7:12"/>(Wanyama wengine walikuwa wamevuliwa mamlaka yao, lakini waliruhusiwa kuishi kwa muda fulani.)<verse eid="DAN 7:12"/></para>
  <para style="p">
    <verse number="13" style="v" sid="DAN 7:13"/>“Katika maono yangu ya usiku nilitazama, na mbele yangu nikamwona anayefanana na mwanadamu, akija pamoja na mawingu ya mbinguni. Akamkaribia huyo Mzee wa Siku, na akaongozwa mbele zake. <verse eid="DAN 7:13"/><verse number="14" style="v" sid="DAN 7:14"/>Akapewa mamlaka, utukufu na ufalme wenye nguvu; nao watu wa kabila zote, mataifa, na watu wa kila lugha wakamwabudu. Utawala wake ni utawala wa milele ambao hautapita, nao ufalme wake ni ule ambao kamwe hautaangamizwa.<verse eid="DAN 7:14"/></para>
  <para style="s1">Tafsiri Ya Ndoto</para>
  <para style="p">
    <verse number="15" style="v" sid="DAN 7:15"/>“Mimi, Danieli, nilipata mahangaiko rohoni, nayo maono yale yaliyopita ndani ya mawazo yangu yalinisumbua. <verse eid="DAN 7:15"/><verse number="16" style="v" sid="DAN 7:16"/>Nikamkaribia mmoja wa wale waliosimama pale na kumuuliza maana halisi ya haya yote.</para>
  <para style="p" vid="DAN 7:16">“Basi akaniambia na kunipa tafsiri ya vitu hivi: <verse eid="DAN 7:16"/><verse number="17" style="v" sid="DAN 7:17"/>‘Hao wanyama wanne wakubwa ni falme nne zitakazoinuka duniani. <verse eid="DAN 7:17"/><verse number="18" style="v" sid="DAN 7:18"/>Lakini watakatifu wa Yeye Aliye Juu Sana watapokea ufalme na kuumiliki milele: naam, milele na milele.’<verse eid="DAN 7:18"/></para>
  <para style="p">
    <verse number="19" style="v" sid="DAN 7:19"/>“Kisha nilitaka kufahamu maana ya kweli ya mnyama yule wa nne, ambaye alikuwa tofauti na wale wengine wote, tena wa kutisha sana, na meno yake ya chuma na makucha ya shaba: mnyama ambaye alipondaponda na kuangamiza wahanga wake, na kukanyaga chochote kilichosalia. <verse eid="DAN 7:19"/><verse number="20" style="v" sid="DAN 7:20"/>Pia mimi nilitaka kujua kuhusu zile pembe kumi juu ya kichwa chake, na pia kuhusu ile pembe nyingine iliyojitokeza, ambayo mbele yake zile tatu za mwanzoni zilianguka, ile pembe ambayo ilionekana kuvutia macho zaidi kuliko zile nyingine, na ambayo ilikuwa na macho na kinywa kilichonena kwa majivuno. <verse eid="DAN 7:20"/><verse number="21" style="v" sid="DAN 7:21"/>Nilipoendelea kutazama, pembe hii ilikuwa inapigana vita dhidi ya watakatifu na kuwashinda, <verse eid="DAN 7:21"/><verse number="22" style="v" sid="DAN 7:22"/>mpaka huyo Mzee wa Siku alipokuja na kutamka hukumu kwa kuwapa ushindi watakatifu wa Yeye Aliye Juu Sana, na wakati ukawadia walipoumiliki ufalme.<verse eid="DAN 7:22"/></para>
  <para style="p">
    <verse number="23" style="v" sid="DAN 7:23"/>“Alinipa maelezo haya: ‘Mnyama wa nne ni ufalme wa nne ambao utatokea duniani. Utakuwa tofauti na falme nyingine zote, nao utaharibu dunia nzima, ukiikanyaga chini na kuipondaponda. <verse eid="DAN 7:23"/><verse number="24" style="v" sid="DAN 7:24"/>Zile pembe kumi ni wafalme kumi watakaotokana na ufalme huu. Baada yao mfalme mwingine atainuka, ambaye atakuwa tofauti na wale waliotangulia, naye atawaangusha wafalme watatu. <verse eid="DAN 7:24"/><verse number="25" style="v" sid="DAN 7:25"/>Atanena maneno kinyume cha Yeye Aliye Juu Sana na kuwaonea watakatifu wake, huku akijaribu kubadili majira na sheria. Watakatifu watatiwa chini ya mamlaka yake kwa wakati, nyakati mbili, na nusu wakati.<note caller="+" style="f"><char style="fr" closed="false">7:25 </char><char style="ft" closed="false">Wakati, nyakati mbili, na nusu wakati maana yake ni mwaka mmoja, miaka miwili, na nusu mwaka, yaani miaka mitatu na nusu.</char></note><verse eid="DAN 7:25"/></para>
  <para style="p">
    <verse number="26" style="v" sid="DAN 7:26"/>“ ‘Lakini mahakama itakaa kuhukumu, nayo mamlaka yake yataondolewa na kuangamizwa kabisa milele. <verse eid="DAN 7:26"/><verse number="27" style="v" sid="DAN 7:27"/>Ndipo ufalme, mamlaka na ukuu wa falme chini ya mbingu yote utakabidhiwa kwa watakatifu, watu wa Yeye Aliye Juu Sana. Ufalme wake utakuwa ufalme wa milele, nao watawala wote watamwabudu na kumtii yeye.’<verse eid="DAN 7:27"/></para>
  <para style="p">
    <verse number="28" style="v" sid="DAN 7:28"/>“Huu ndio mwisho wa jambo lile. Mimi Danieli nilitaabika sana katika mawazo yangu, nao uso wangu ukabadilika, lakini nililiweka jambo hilo moyoni mwangu.”<verse eid="DAN 7:28"/></para>
  <chapter eid="DAN 7"/>
  <chapter number="8" style="c" sid="DAN 8"/>
  <para style="s1">Maono Ya Danieli Ya Kondoo Dume Na Beberu</para>
  <para style="p">
    <verse number="1" style="v" sid="DAN 8:1"/>Katika mwaka wa tatu wa utawala wa Mfalme Belshaza, mimi Danieli, nilipata maono, baada ya maono ambayo yalikuwa yamenitokea mbeleni. <verse eid="DAN 8:1"/><verse number="2" style="v" sid="DAN 8:2"/>Katika maono yangu, nilijiona nikiwa ndani ya ngome ya Shushani katika jimbo la Elamu. Katika maono nilikuwa kando ya Mto Ulai.<note caller="+" style="f"><char style="fr" closed="false">8:2 </char><char style="ft" closed="false">Mto Ulai ni mfereji uliokuwa kati ya Shushani na Elymaisi; sasa unaitwa Mto Karuni.</char></note> <verse eid="DAN 8:2"/><verse number="3" style="v" sid="DAN 8:3"/>Nikatazama juu, na hapo mbele yangu kulikuwa na kondoo dume mwenye pembe mbili, akiwa amesimama kando ya mto, nazo pembe zake zilikuwa ndefu. Pembe moja ilikuwa ndefu kuliko hiyo nyingine, lakini iliendelea kukua baadaye. <verse eid="DAN 8:3"/><verse number="4" style="v" sid="DAN 8:4"/>Nikamtazama yule kondoo dume alivyokuwa akishambulia kuelekea magharibi, kaskazini na kusini. Hakuna mnyama yeyote aliyeweza kusimama dhidi yake, wala hakuna aliyeweza kuokoa kutoka nguvu zake. Alifanya kama atakavyo, naye akawa mkuu.<verse eid="DAN 8:4"/></para>
  <para style="p">
    <verse number="5" style="v" sid="DAN 8:5"/>Nilipokuwa ninatafakari hili, ghafula beberu mwenye pembe moja kubwa sana katikati ya macho yake alikuja kutoka magharibi, akiruka kasi juu ya dunia yote bila kugusa ardhi. <verse eid="DAN 8:5"/><verse number="6" style="v" sid="DAN 8:6"/>Alikuja akimwelekea yule kondoo dume mwenye pembe mbili niliyemwona akisimama kando ya mto, akamshambulia kwa hasira nyingi. <verse eid="DAN 8:6"/><verse number="7" style="v" sid="DAN 8:7"/>Nikamwona akimshambulia yule kondoo dume kwa hasira nyingi, akimpiga yule kondoo dume na kuvunja pembe zake mbili. Yule kondoo dume hakuwa na nguvu za kumzuia yule beberu, hivyo akamwangusha yule kondoo dume chini na kumkanyaga, wala hakuna aliyeweza kumwokoa yule kondoo dume kutoka nguvu za huyo beberu. <verse eid="DAN 8:7"/><verse number="8" style="v" sid="DAN 8:8"/>Yule beberu akawa mkubwa sana, lakini katika kilele cha nguvu zake ile pembe yake ndefu ilivunjika, na mahali pake pakaota pembe nne kubwa kuelekea pande nne za dunia.<verse eid="DAN 8:8"/></para>
  <para style="p">
    <verse number="9" style="v" sid="DAN 8:9"/>Kutoka mojawapo ya zile pembe nne palitokea pembe ndogo ukaongezeka nguvu kuelekea kusini, na kuelekea mashariki, na kuelekea Nchi ya Kupendeza. <verse eid="DAN 8:9"/><verse number="10" style="v" sid="DAN 8:10"/>Pembe hiyo ikaendelea kukua hadi kufikia jeshi la mbinguni, nayo ikalitupa baadhi ya jeshi la vitu vya angani hapa chini duniani, na kulikanyaga. <verse eid="DAN 8:10"/><verse number="11" style="v" sid="DAN 8:11"/>Pembe hiyo ikajikweza ili iwe kama Mkuu wa hilo jeshi; ikamwondolea dhabihu ya kila siku, napo mahali pake patakatifu pakashushwa chini. <verse eid="DAN 8:11"/><verse number="12" style="v" sid="DAN 8:12"/>Kwa sababu ya uasi, jeshi la watakatifu na dhabihu za kila siku vikatiwa mikononi mwake. Ikafanikiwa katika kila kitu ilichofanya, nayo kweli ikatupwa chini.<verse eid="DAN 8:12"/></para>
  <para style="p">
    <verse number="13" style="v" sid="DAN 8:13"/>Kisha nikamsikia mtakatifu mmoja akizungumza na mtakatifu mwingine, akamwambia, “Je, itachukua muda gani maono haya yatimie: maono kuhusu dhabihu ya kila siku, uasi unaosababisha ukiwa, kutwaliwa kwa mahali patakatifu, na jeshi litakalokanyagwa chini ya nyayo?”<verse eid="DAN 8:13"/></para>
  <para style="p">
    <verse number="14" style="v" sid="DAN 8:14"/>Akaniambia, “Itachukua siku 2,300. Ndipo mahali patakatifu patawekwa wakfu tena.”<verse eid="DAN 8:14"/></para>
  <para style="s1">Tafsiri Ya Maono</para>
  <para style="p">
    <verse number="15" style="v" sid="DAN 8:15"/>Mimi Danieli nilipokuwa ninaangalia maono na kujaribu kuelewa, mbele yangu alisimama mmoja aliyefanana na mwanadamu. <verse eid="DAN 8:15"/><verse number="16" style="v" sid="DAN 8:16"/>Kisha nikasikia sauti ya mwanadamu kutoka Mto Ulai ikiita, “Gabrieli, mwambie mtu huyu maana ya maono haya.”<verse eid="DAN 8:16"/></para>
  <para style="p">
    <verse number="17" style="v" sid="DAN 8:17"/>Alipokuwa akikaribia pale nilipokuwa nimesimama, niliogopa, nikaanguka kifudifudi. Akaniambia, “Mwana wa mwanadamu, fahamu kuwa maono haya yanahusu siku za mwisho.”<verse eid="DAN 8:17"/></para>
  <para style="p">
    <verse number="18" style="v" sid="DAN 8:18"/>Alipokuwa akinena nami, nilikuwa katika usingizi mzito, huku nimelala kifudifudi. Ndipo aliponigusa na kunisimamisha wima.<verse eid="DAN 8:18"/></para>
  <para style="p">
    <verse number="19" style="v" sid="DAN 8:19"/>Akaniambia, “Nitakuambia yale yatakayotokea baadaye wakati wa ghadhabu, kwa sababu maono haya yanahusu wakati wa mwisho ulioamriwa. <verse eid="DAN 8:19"/><verse number="20" style="v" sid="DAN 8:20"/>Kondoo dume mwenye pembe mbili ambaye ulimwona anawakilisha wafalme wa Umedi na Uajemi. <verse eid="DAN 8:20"/><verse number="21" style="v" sid="DAN 8:21"/>Yule beberu mwenye nywele nyingi ni mfalme wa Uyunani, nayo ile pembe ndefu katikati ya macho yake ni mfalme wa kwanza. <verse eid="DAN 8:21"/><verse number="22" style="v" sid="DAN 8:22"/>Zile pembe nne zilizoota badala ya ile pembe iliyovunjika zinawakilisha falme nne ambazo zitatokea kutoka taifa lake, lakini hakuna hata mmoja utakaokuwa na nguvu kama ule uliovunjika.<verse eid="DAN 8:22"/></para>
  <para style="p">
    <verse number="23" style="v" sid="DAN 8:23"/>“Katika sehemu ya mwisho ya utawala wao, wakati waasi watakapokuwa waovu kabisa, atainuka mfalme mwenye uso mkali, aliye stadi wa hila. <verse eid="DAN 8:23"/><verse number="24" style="v" sid="DAN 8:24"/>Atakuwa na nguvu nyingi, lakini si kwa uwezo wake mwenyewe. Atasababisha uharibifu wa kutisha, na atafanikiwa kwa chochote anachofanya. Atawaangamiza watu maarufu na watu watakatifu. <verse eid="DAN 8:24"/><verse number="25" style="v" sid="DAN 8:25"/>Atasababisha udanganyifu ustawi, naye atajihesabu mwenyewe kuwa bora. Wakati wajisikiapo kuwa wako salama, atawaangamiza wengi, na kushindana na Mkuu wa wakuu. Lakini ataangamizwa, isipokuwa si kwa uwezo wa mwanadamu.<verse eid="DAN 8:25"/></para>
  <para style="p">
    <verse number="26" style="v" sid="DAN 8:26"/>“Maono kuhusu jioni na asubuhi ambayo umepewa ni kweli, lakini yatie muhuri maono haya, kwa maana yanahusu wakati mrefu ujao.”<verse eid="DAN 8:26"/></para>
  <para style="p">
    <verse number="27" style="v" sid="DAN 8:27"/>Mimi Danieli nilikuwa nimechoka sana, na nikalala nikiwa mgonjwa kwa siku kadhaa. Ndipo nikaamka, nikaenda kwenye shughuli za mfalme. Nilifadhaishwa na maono hayo, nami sikuweza kuyaelewa.<verse eid="DAN 8:27"/></para>
  <chapter eid="DAN 8"/>
  <chapter number="9" style="c" sid="DAN 9"/>
  <para style="s1">Maombi Ya Danieli</para>
  <para style="p">
    <verse number="1" style="v" sid="DAN 9:1"/>Katika mwaka wa kwanza wa utawala wa Dario mwana wa Ahasuero (mzaliwa wa Umedi), ambaye alifanywa mtawala juu ya ufalme wa Babeli, <verse eid="DAN 9:1"/><verse number="2" style="v" sid="DAN 9:2"/>katika mwaka wa kwanza wa utawala wake, mimi Danieli nilielewa kutokana na Maandiko, kulingana na neno la <char style="nd">Bwana</char> alilopewa nabii Yeremia, kwamba ukiwa wa Yerusalemu ungetimizwa kwa miaka sabini. <verse eid="DAN 9:2"/><verse number="3" style="v" sid="DAN 9:3"/>Kwa hiyo nikamgeukia <char style="nd">Bwana</char> Mungu na kumsihi katika maombi na dua, katika kufunga, na kuvaa nguo ya gunia na kujipaka majivu.<verse eid="DAN 9:3"/></para>
  <para style="p">
    <verse number="4" style="v" sid="DAN 9:4"/>Nikamwomba <char style="nd">Bwana</char> Mungu wangu na kutubu:</para>
  <para style="pm" vid="DAN 9:4">“Ee Bwana, Mungu mkuu na unayetisha, anayeshika agano lake la upendo kwao wanaompenda na kutii maagizo yake, <verse eid="DAN 9:4"/><verse number="5" style="v" sid="DAN 9:5"/>tumetenda dhambi na kufanya mabaya. Tumekuwa waovu na tumeasi; tumegeuka mbali na maagizo yako na sheria zako. <verse eid="DAN 9:5"/><verse number="6" style="v" sid="DAN 9:6"/>Hatukuwasikiliza watumishi wako manabii, ambao kwa jina lako walisema na wafalme wetu, wakuu wetu, baba zetu, na watu wote wa nchi.<verse eid="DAN 9:6"/></para>
  <para style="pm">
    <verse number="7" style="v" sid="DAN 9:7"/>“Bwana, wewe ni mwenye haki, lakini siku hii ya leo tumefunikwa na aibu: tukiwa wanaume wa Yuda, na watu wa Yerusalemu, na Israeli yote, wote walio karibu na walio mbali, katika nchi zote ulikotutawanya kwa sababu ya kukosa uaminifu kwako. <verse eid="DAN 9:7"/><verse number="8" style="v" sid="DAN 9:8"/>Ee <char style="nd">Bwana</char>, sisi na wafalme wetu, wakuu wetu na baba zetu tumefunikwa na aibu kwa sababu tumefanya dhambi dhidi yako. <verse eid="DAN 9:8"/><verse number="9" style="v" sid="DAN 9:9"/><char style="nd">Bwana</char> Mungu wetu ni mwenye rehema na anayesamehe, hata ingawa tumefanya uasi dhidi yake. <verse eid="DAN 9:9"/><verse number="10" style="v" sid="DAN 9:10"/>Hatukumtii <char style="nd">Bwana</char> Mungu wetu wala kuzishika sheria alizotupa kupitia kwa watumishi wake manabii. <verse eid="DAN 9:10"/><verse number="11" style="v" sid="DAN 9:11"/>Israeli yote imekosea sheria yako na kugeuka mbali, nao wamekataa kukutii.</para>
  <para style="pm" vid="DAN 9:11">“Kwa hiyo laana na viapo vya hukumu vilivyoandikwa katika Sheria ya Mose, mtumishi wa Mungu, vimemiminwa juu yetu, kwa sababu tumefanya dhambi dhidi yako. <verse eid="DAN 9:11"/><verse number="12" style="v" sid="DAN 9:12"/>Umetimiza maneno uliyosema dhidi yetu na dhidi ya watawala wetu, kwa kuleta maafa makubwa juu yetu. Chini ya mbingu yote kamwe hapajatendeka kitu kama kile kilichotendeka kwa Yerusalemu. <verse eid="DAN 9:12"/><verse number="13" style="v" sid="DAN 9:13"/>Kama vile ilivyoandikwa katika sheria ya Mose, misiba hii yote imekuja juu yetu, lakini hatujaomba fadhili kwa <char style="nd">Bwana</char> Mungu wetu kwa kugeuka kutoka dhambi zetu na kuwa wasikivu katika kweli yake. <verse eid="DAN 9:13"/><verse number="14" style="v" sid="DAN 9:14"/><char style="nd">Bwana</char> hakusita kuleta maafa juu yetu, kwa maana <char style="nd">Bwana</char> Mungu wetu ni mwenye haki katika kila afanyalo; lakini hata hivyo hatujamtii.<verse eid="DAN 9:14"/></para>
  <para style="pm">
    <verse number="15" style="v" sid="DAN 9:15"/>“Sasa, Ee Bwana Mungu wetu, ambaye uliwatoa watu wako Misri kwa mkono wenye nguvu, na ambaye umejifanyia Jina linalodumu mpaka leo, tumetenda dhambi, tumefanya mabaya. <verse eid="DAN 9:15"/><verse number="16" style="v" sid="DAN 9:16"/>Ee Bwana, wewe kwa kadiri ya matendo yako ya haki, ondoa hasira yako na ghadhabu yako juu ya Yerusalemu, mji wako, mlima wako mtakatifu. Dhambi zetu na maovu ya baba zetu yameifanya Yerusalemu na watu wako kitu cha kudharauliwa kwa wale wote wanaotuzunguka.<verse eid="DAN 9:16"/></para>
  <para style="pm">
    <verse number="17" style="v" sid="DAN 9:17"/>“Basi Mungu wetu, sasa sikia maombi na dua ya mtumishi wako. Ee Bwana, kwa ajili yako angalia kwa huruma ukiwa wa mahali pako patakatifu. <verse eid="DAN 9:17"/><verse number="18" style="v" sid="DAN 9:18"/>Ee Mungu, tega sikio na ukasikie; fumbua macho yako ukaone ukiwa wa mji ule wenye Jina lako. Hatukutolei maombi yetu kwa sababu sisi tuna haki, bali kwa sababu ya rehema zako nyingi. <verse eid="DAN 9:18"/><verse number="19" style="v" sid="DAN 9:19"/>Ee Bwana, sikiliza! Ee Bwana, samehe! Ee Bwana, sikia na ukatende! Kwa ajili yako, Ee Mungu wangu, usikawie, kwa sababu mji wako na watu wako wanaitwa kwa Jina lako.”<verse eid="DAN 9:19"/></para>
  <para style="s1">Majuma Sabini</para>
  <para style="p">
    <verse number="20" style="v" sid="DAN 9:20"/>Basi, nilipokuwa bado nikinena na kuomba, nikiungama dhambi yangu na dhambi ya watu wangu Israeli, na nikifanya maombi yangu kwa <char style="nd">Bwana</char> Mungu wangu kwa ajili ya mlima wake mtakatifu, <verse eid="DAN 9:20"/><verse number="21" style="v" sid="DAN 9:21"/>wakati nilipokuwa bado katika maombi, Gabrieli, yule mtu niliyekuwa nimemwona katika maono hapo awali, alinijia kwa kasi karibu wakati wa kutoa dhabihu ya jioni. <verse eid="DAN 9:21"/><verse number="22" style="v" sid="DAN 9:22"/>Akanielimisha na kuniambia, “Danieli, sasa nimekuja kukupa akili na ufahamu. <verse eid="DAN 9:22"/><verse number="23" style="v" sid="DAN 9:23"/>Mara ulipoanza kuomba, jibu lilitolewa, ambalo nimekuja kukupasha habari, kwa maana wewe unapendwa sana. Kwa hiyo, tafakari ujumbe huu na uelewe maono haya:<verse eid="DAN 9:23"/></para>
  <para style="p">
    <verse number="24" style="v" sid="DAN 9:24"/>“Majuma sabini yameamriwa kwa ajili ya watu wako na kwa ajili ya mji wako mtakatifu, ili kumaliza makosa, kukomesha dhambi, kufanya upatanisho kwa ajili ya uovu, kuleta haki ya milele, kutia muhuri maono na unabii, na pia kumtia mafuta yeye aliye mtakatifu sana.<verse eid="DAN 9:24"/></para>
  <para style="p">
    <verse number="25" style="v" sid="DAN 9:25"/>“Ujue na kuelewa hili: Tangu kutolewa kwa amri ya kuutengeneza na kuujenga upya Yerusalemu mpaka kuja kwa Mpakwa mafuta, aliye mtawala, kutakuwako majuma saba na majuma sitini na mawili. Barabara zitajengwa tena pamoja na mahandaki, lakini katika wakati wa taabu. <verse eid="DAN 9:25"/><verse number="26" style="v" sid="DAN 9:26"/>Baada ya majuma sitini na mawili, Mpakwa Mafuta atakatiliwa mbali, wala hatabaki na kitu. Watu wa mtawala atakayekuja watauharibu mji pamoja na mahali patakatifu. Mwisho utakuja kama mafuriko: Vita vitaendelea mpaka mwisho, nao ukiwa umeamriwa. <verse eid="DAN 9:26"/><verse number="27" style="v" sid="DAN 9:27"/>Mtawala huyo atathibitisha agano na watu wengi kwa juma moja. Katikati ya juma hilo atakomesha dhabihu na sadaka. Mahali pa dhabihu katika Hekalu atasimamisha chukizo la uharibifu, hadi mwisho ulioamriwa utakapomiminwa juu yake yeye aletaye uharibifu.”<verse eid="DAN 9:27"/></para>
  <chapter eid="DAN 9"/>
  <chapter number="10" style="c" sid="DAN 10"/>
  <para style="s1">Maono Ya Danieli Kuhusu Mtu</para>
  <para style="p">
    <verse number="1" style="v" sid="DAN 10:1"/>Katika mwaka wa tatu wa utawala wa Koreshi mfalme wa Uajemi, Danieli (ambaye aliitwa Belteshaza) alipewa ufunuo. Ujumbe wake ulikuwa kweli, nao ulihusu vita vikubwa. Ufahamu wa ujumbe ulimjia katika maono.<verse eid="DAN 10:1"/></para>
  <para style="p">
    <verse number="2" style="v" sid="DAN 10:2"/>Wakati huo, mimi Danieli nikaomboleza kwa majuma matatu. <verse eid="DAN 10:2"/><verse number="3" style="v" sid="DAN 10:3"/>Sikula chakula kizuri; nyama wala divai havikugusa midomo yangu; nami sikujipaka mafuta kamwe mpaka majuma matatu yalipotimia.<verse eid="DAN 10:3"/></para>
  <para style="p">
    <verse number="4" style="v" sid="DAN 10:4"/>Kwenye siku ya ishirini na nne ya mwezi wa kwanza, nilipokuwa nimesimama kwenye ukingo wa mto mkubwa Hidekeli,<note caller="+" style="f"><char style="fr" closed="false">10:4 </char><char style="ft" closed="false">Hedekeli ndio Mto Tigrisi.</char></note> <verse eid="DAN 10:4"/><verse number="5" style="v" sid="DAN 10:5"/>nikatazama juu, na mbele yangu alikuwepo mtu aliyevaa mavazi ya kitani na mshipi wa dhahabu safi kutoka ufazi kiunoni mwake. <verse eid="DAN 10:5"/><verse number="6" style="v" sid="DAN 10:6"/>Mwili wake ulikuwa kama kito cha zabarajadi safi, uso wake kama umeme wa radi, macho yake kama mwali wa moto, mikono yake na miguu yake kama mngʼao wa shaba iliyosuguliwa sana, nayo sauti yake kama ya umati mkubwa wa watu.<verse eid="DAN 10:6"/></para>
  <para style="p">
    <verse number="7" style="v" sid="DAN 10:7"/>Mimi Danieli, ni mimi peke yangu niliyeona hayo maono; watu waliokuwa pamoja nami hawakuyaona, lakini waligubikwa na hofu kuu, hata wakakimbia na kujificha. <verse eid="DAN 10:7"/><verse number="8" style="v" sid="DAN 10:8"/>Kwa hiyo niliachwa peke yangu, nikikodolea macho maono hayo makubwa; sikubakiwa na nguvu, na rangi ya uso wangu ikabadilika kama aliyekufa, nikakosa nguvu. <verse eid="DAN 10:8"/><verse number="9" style="v" sid="DAN 10:9"/>Kisha nikamsikia akisema, nami nilipokuwa nikimsikiliza, nikalala kifudifudi, nikapatwa na usingizi mzito.<verse eid="DAN 10:9"/></para>
  <para style="p">
    <verse number="10" style="v" sid="DAN 10:10"/>Mkono ulinigusa, ukaninyanyua, na kuniweka nikipiga magoti na mikono yangu ikashika chini, huku nikiwa bado ninatetemeka. <verse eid="DAN 10:10"/><verse number="11" style="v" sid="DAN 10:11"/>Akasema, “Danieli, wewe mtu upendwaye sana, fikiri kwa makini maneno ninayokwenda kunena nawe sasa; simama wima, kwa maana sasa nimetumwa kwako.” Naye aliponiambia haya, nikasimama nikitetemeka.<verse eid="DAN 10:11"/></para>
  <para style="p">
    <verse number="12" style="v" sid="DAN 10:12"/>Ndipo akaendelea kusema, “Danieli, usiogope. Tangu siku ya kwanza ulipotia moyo wako ili kupata ufahamu na kujinyenyekeza mbele ya Mungu wako, maneno yako yalisikiwa, nami nimekuja ili kujibu maneno yako. <verse eid="DAN 10:12"/><verse number="13" style="v" sid="DAN 10:13"/>Lakini mkuu wa ufalme wa Uajemi alinipinga kwa siku ishirini na moja. Ndipo Mikaeli, mmoja wa malaika wakuu, alikuja kunisaidia, kwa sababu nilikuwa nimezuiliwa huko na mfalme wa Uajemi. <verse eid="DAN 10:13"/><verse number="14" style="v" sid="DAN 10:14"/>Sasa nimekuja kukuelezea mambo yatakayowatokea watu wako wakati ujao, kwa maana maono hayo yanahusu wakati ambao haujaja bado.”<verse eid="DAN 10:14"/></para>
  <para style="p">
    <verse number="15" style="v" sid="DAN 10:15"/>Alipokuwa akinielezea haya, nilisujudu uso wangu ukiwa umeelekea chini, nikawa bubu. <verse eid="DAN 10:15"/><verse number="16" style="v" sid="DAN 10:16"/>Ndipo mmoja aliyeonekana kama mwanadamu akanigusa midomo yangu, nami nikafungua kinywa changu, nikaanza kunena. Nikamwambia yule aliyesimama mbele yangu, “Nimepatwa na huzuni kubwa kwa sababu ya maono haya, bwana wangu, nami nimeishiwa nguvu. <verse eid="DAN 10:16"/><verse number="17" style="v" sid="DAN 10:17"/>Bwana wangu, mimi mtumishi wako nitawezaje kuzungumza na wewe? Nguvu zangu zimeniishia hata ninashindwa kupumua.”<verse eid="DAN 10:17"/></para>
  <para style="p">
    <verse number="18" style="v" sid="DAN 10:18"/>Tena yule aliyeonekana kama mwanadamu akanigusa na kunitia nguvu. <verse eid="DAN 10:18"/><verse number="19" style="v" sid="DAN 10:19"/>Akasema, “Ee mtu upendwaye sana, usiogope. Amani iwe kwako! Uwe na nguvu sasa; jipe nguvu.”</para>
  <para style="p" vid="DAN 10:19">Alipozungumza nami, nilipata nguvu, nikasema, “Nena, bwana wangu, kwa kuwa umenipa nguvu.”<verse eid="DAN 10:19"/></para>
  <para style="p">
    <verse number="20" style="v" sid="DAN 10:20"/>Kwa hiyo akasema, “Je, unajua kwa nini nimekujia? Sasa hivi nitarudi kupigana dhidi ya mkuu wa Uajemi, nami nikienda, mkuu wa Uyunani atakuja. <verse eid="DAN 10:20"/><verse number="21" style="v" sid="DAN 10:21"/>Lakini kwanza nitakuambia kile kilichoandikwa katika Kitabu cha Kweli. (Hakuna hata mmoja anayenisaidia dhidi yao isipokuwa Mikaeli, mkuu wenu.<verse eid="DAN 10:21"/></para>
  <chapter eid="DAN 10"/>
  <chapter number="11" style="c" sid="DAN 11"/>
  <para style="nb">
    <verse number="1" style="v" sid="DAN 11:1"/>Nami katika mwaka wa kwanza wa utawala wa Dario Mmedi, nilisimama kumsaidia na kumlinda.)<verse eid="DAN 11:1"/></para>
  <para style="s1">Wafalme Wa Kusini Na Wa Kaskazini</para>
  <para style="p">
    <verse number="2" style="v" sid="DAN 11:2"/>“Sasa basi, ninakuambia kweli: Wafalme watatu zaidi watatokea Uajemi, kisha atatokea mfalme wa nne, ambaye atakuwa tajiri sana kuliko wengine wote. Wakati atakapokuwa amekwisha kujipatia nguvu kwa utajiri wake, atamchochea kila mmoja dhidi ya ufalme wa Uyunani. <verse eid="DAN 11:2"/><verse number="3" style="v" sid="DAN 11:3"/>Ndipo mfalme mwenye nguvu atatokea, ambaye atatawala kwa nguvu nyingi na kufanya anavyopenda. <verse eid="DAN 11:3"/><verse number="4" style="v" sid="DAN 11:4"/>Baada ya kujitokeza, milki yake itavunjwa na kugawanyika katika pande nne za mbinguni. Hautakwenda kwa wazao wake, wala hautakuwa na nguvu alizotumia, kwa sababu milki yake itangʼolewa na kupewa wengine.<verse eid="DAN 11:4"/></para>
  <para style="p">
    <verse number="5" style="v" sid="DAN 11:5"/>“Mfalme wa Kusini atakuwa na nguvu, lakini mmoja wa majemadari wake atakuwa na nguvu zaidi kuliko mfalme, naye atatawala ufalme wake mwenyewe kwa nguvu nyingi. <verse eid="DAN 11:5"/><verse number="6" style="v" sid="DAN 11:6"/>Baada ya miaka kadha, wataungana. Binti wa mfalme wa Kusini ataolewa kwa mfalme wa Kaskazini ili kuimarisha mapatano, lakini huyo binti nguvu zake hazitadumu; hata mfalme hatadumu wala nguvu zake. Katika siku hizo atafukuzwa, pamoja na hao wasindikizaji wake wa kifalme, watoto wake, na yeyote aliyemuunga mkono.<verse eid="DAN 11:6"/></para>
  <para style="p">
    <verse number="7" style="v" sid="DAN 11:7"/>“Mmoja kutoka jamaa ya huyo binti atainuka na kuchukua nafasi yake. Atashambulia majeshi ya mfalme wa Kaskazini na kuingia katika ngome yake; atapigana dhidi yao naye atashinda. <verse eid="DAN 11:7"/><verse number="8" style="v" sid="DAN 11:8"/>Tena ataitwaa miungu yao, vinyago vyao vya chuma, na vitu vyao vya thamani vya fedha na dhahabu, na kuvichukua hadi Misri. Kwa miaka kadha atamwacha mfalme wa Kaskazini bila kumsumbua. <verse eid="DAN 11:8"/><verse number="9" style="v" sid="DAN 11:9"/>Kisha mfalme wa Kaskazini atashambulia nchi ya mfalme wa Kusini, lakini atarudi nyuma hadi kwenye nchi yake. <verse eid="DAN 11:9"/><verse number="10" style="v" sid="DAN 11:10"/>Wana wa mfalme wa Kaskazini watajiandaa kwa vita na kukusanya jeshi kubwa, ambalo litafagia nchi kama mafuriko yasiyozuilika na kuendelea na vita hadi kwenye ngome ya mfalme wa Kusini.<verse eid="DAN 11:10"/></para>
  <para style="p">
    <verse number="11" style="v" sid="DAN 11:11"/>“Kisha mfalme wa Kusini atatoka kwa ghadhabu na kupigana dhidi ya mfalme wa Kaskazini, ambaye ataunda jeshi kubwa, lakini litashindwa. <verse eid="DAN 11:11"/><verse number="12" style="v" sid="DAN 11:12"/>Wakati jeshi litakapokuwa limechukuliwa, mfalme wa Kusini atajawa na kiburi na atachinja maelfu mengi, hata hivyo hatabaki na ushindi. <verse eid="DAN 11:12"/><verse number="13" style="v" sid="DAN 11:13"/>Kwa maana mfalme wa Kaskazini atakusanya jeshi jingine kubwa kuliko lile la kwanza; na baada ya miaka kadha, atasonga mbele na jeshi kubwa mno lililoandaliwa vizuri.<verse eid="DAN 11:13"/></para>
  <para style="p">
    <verse number="14" style="v" sid="DAN 11:14"/>“Katika nyakati hizo wengi watainuka dhidi ya mfalme wa Kusini. Watu wenye ghasia miongoni mwa watu wako mwenyewe wataasi ili kutimiza maono, lakini bila mafanikio. <verse eid="DAN 11:14"/><verse number="15" style="v" sid="DAN 11:15"/>Ndipo mfalme wa Kaskazini atakuja na kuuzunguka mji kwa majeshi, na kuuteka mji wa ngome. Majeshi ya Kusini yatakosa nguvu za kuyazuia; naam, hata vikosi vyao vya askari vilivyo bora zaidi, havitakuwa na nguvu ya kuwakabili. <verse eid="DAN 11:15"/><verse number="16" style="v" sid="DAN 11:16"/>Huyo mvamia nchi atafanya apendavyo; hakuna yeyote atakayeweza kumpinga. Atajiimarisha katika Nchi ya Kupendeza, na atakuwa na uwezo wa kuiangamiza. <verse eid="DAN 11:16"/><verse number="17" style="v" sid="DAN 11:17"/>Ataamua kuja na nguvu za ufalme wake wote na kufanya mapatano ya amani na mfalme wa Kusini. Naye atamtoa binti yake aolewe naye ili kuuangusha ufalme, lakini mipango yake haitafanikiwa wala kumsaidia. <verse eid="DAN 11:17"/><verse number="18" style="v" sid="DAN 11:18"/>Ndipo atabadili nia yake kupigana na nchi za pwani na ataziteka nyingi, lakini jemadari mmoja atakomesha ufidhuli wake na kurudisha ufidhuli wake juu yake. <verse eid="DAN 11:18"/><verse number="19" style="v" sid="DAN 11:19"/>Baada ya hili atazigeukia ngome za nchi yake mwenyewe, lakini atajikwaa na kuanguka, wala hataonekana tena.<verse eid="DAN 11:19"/></para>
  <para style="p">
    <verse number="20" style="v" sid="DAN 11:20"/>“Atakayetawala baada yake atamtuma mtoza ushuru ili kudumisha fahari ya kifalme. Hata hivyo, baada ya miaka michache ataangamizwa, lakini si katika hasira wala katika vita.<verse eid="DAN 11:20"/></para>
  <para style="p">
    <verse number="21" style="v" sid="DAN 11:21"/>“Atakayetawala baada yake atakuwa mtu wa kudharauliwa ambaye hajapewa heshima ya kifalme. Atauvamia ufalme wakati watu wake wanapojiona wako salama, naye atautwaa kwa hila. <verse eid="DAN 11:21"/><verse number="22" style="v" sid="DAN 11:22"/>Ndipo jeshi kubwa litafagiliwa mbele yake; jeshi pamoja na mkuu mmoja wa agano wataangamizwa. <verse eid="DAN 11:22"/><verse number="23" style="v" sid="DAN 11:23"/>Baada ya kufanya mapatano naye, atatenda kwa udanganyifu, na akitumia watu wachache tu ataingia madarakani. <verse eid="DAN 11:23"/><verse number="24" style="v" sid="DAN 11:24"/>Wakati majimbo yaliyo tajiri sana yanajiona salama, atayavamia, naye atafanikisha kile ambacho baba zake wala babu zake hawakuweza. Atagawa nyara, mateka na utajiri miongoni mwa wafuasi wake. Atafanya hila ya kupindua miji yenye maboma, lakini kwa muda mfupi tu.<verse eid="DAN 11:24"/></para>
  <para style="p">
    <verse number="25" style="v" sid="DAN 11:25"/>“Pamoja na jeshi kubwa atachochea nguvu zake na ushujaa wake dhidi ya mfalme wa Kusini. Mfalme wa Kusini atafanya vita na jeshi lenye nguvu sana, lakini hataweza kusimama kwa sababu ya kwa hila zilizofanywa dhidi yake. <verse eid="DAN 11:25"/><verse number="26" style="v" sid="DAN 11:26"/>Wale wanaokula kutoka kwenye ruzuku za mfalme watajaribu kumwangamiza; jeshi lake litafagiliwa mbali, nao wengi watakufa vitani. <verse eid="DAN 11:26"/><verse number="27" style="v" sid="DAN 11:27"/>Wafalme hawa wawili, mioyo yao ikiwa imekusudia mabaya, wataketi kwenye meza moja na kudanganyana wao kwa wao, lakini pasipo faida, kwa sababu bado mwisho utakuja katika wakati ulioamriwa. <verse eid="DAN 11:27"/><verse number="28" style="v" sid="DAN 11:28"/>Mfalme wa Kaskazini atarudi katika nchi yake na utajiri mwingi, lakini atakuwa ameukaza moyo wake kinyume na agano takatifu. Atachukua hatua dhidi ya hilo agano, kisha atarudi nchi yake.<verse eid="DAN 11:28"/></para>
  <para style="p">
    <verse number="29" style="v" sid="DAN 11:29"/>“Wakati ulioamriwa, atavamia tena Kusini, lakini wakati huu matokeo yake yatakuwa tofauti na yale ya wakati wa kwanza. <verse eid="DAN 11:29"/><verse number="30" style="v" sid="DAN 11:30"/>Meli za nchi ya Kitimu zitampinga, naye atavunjika moyo. Ndipo atarudi nyuma na kutoa wazi hasira yake dhidi ya agano takatifu. Atarudi na kuonyesha fadhili kwa wale waliachao agano takatifu.<verse eid="DAN 11:30"/></para>
  <para style="p">
    <verse number="31" style="v" sid="DAN 11:31"/>“Majeshi yake yenye silaha yatainuka ili kunajisi ngome ya Hekalu, na kuondolea mbali sadaka ya kuteketezwa ya kila siku. Ndipo watalisimamisha chukizo la uharibifu lisababishalo ukiwa. <verse eid="DAN 11:31"/><verse number="32" style="v" sid="DAN 11:32"/>Kwa udanganyifu atapotosha wale walionajisi agano, lakini watu wanaomjua Mungu wao watampinga kwa uthabiti.<verse eid="DAN 11:32"/></para>
  <para style="p">
    <verse number="33" style="v" sid="DAN 11:33"/>“Wenye hekima watawafundisha wengi, ingawa kwa kitambo watauawa kwa upanga au kuchomwa moto, au kukamatwa au kufanywa mateka. <verse eid="DAN 11:33"/><verse number="34" style="v" sid="DAN 11:34"/>Watakapoanguka, watapokea msaada kidogo, nao wengi ambao si waaminifu wataungana nao. <verse eid="DAN 11:34"/><verse number="35" style="v" sid="DAN 11:35"/>Baadhi ya wenye hekima watajikwaa, ili waweze kusafishwa, kutakaswa na kufanywa wasio na waa mpaka wakati wa mwisho, kwa maana bado litakuja kwa wakati ulioamriwa.<verse eid="DAN 11:35"/></para>
  <para style="s1">Mfalme Ajikwezaye Mwenyewe</para>
  <para style="p">
    <verse number="36" style="v" sid="DAN 11:36"/>“Mfalme atafanya apendavyo. Atajikweza na kujitukuza juu ya kila mungu, naye atasema mambo ambayo hayajasikiwa dhidi ya Mungu wa miungu. Atafanikiwa hadi wakati wa ghadhabu utimie, kwa maana kile kilichokusudiwa lazima kitokee. <verse eid="DAN 11:36"/><verse number="37" style="v" sid="DAN 11:37"/>Hataonyesha heshima kwa miungu ya baba zake au kwa yule aliyetamaniwa na wanawake, wala hatajali mungu yeyote, bali atajikweza mwenyewe juu yao wote. <verse eid="DAN 11:37"/><verse number="38" style="v" sid="DAN 11:38"/>Badala ya kuwajali miungu, ataheshimu mungu wa ngome; mungu ambaye hakujulikana na baba zake ndiye atamheshimu kwa dhahabu na fedha, kwa vito vya thamani na zawadi za thamani kubwa. <verse eid="DAN 11:38"/><verse number="39" style="v" sid="DAN 11:39"/>Atashambulia ngome zenye nguvu mno kwa msaada wa mungu wa kigeni naye atawaheshimu sana wale watakaomkubali yeye. Atawafanya watawala juu ya watu wengi, na atagawa nchi kwa gharama.<verse eid="DAN 11:39"/></para>
  <para style="p">
    <verse number="40" style="v" sid="DAN 11:40"/>“Katika wakati wa mwisho, mfalme wa Kusini atapigana naye vita, naye mfalme wa Kaskazini atamshambulia kwa magari ya vita, askari wapanda farasi, na idadi kubwa ya meli. Atavamia nchi nyingi na kuzikumba nchi hizo kama mafuriko. <verse eid="DAN 11:40"/><verse number="41" style="v" sid="DAN 11:41"/>Pia ataivamia Nchi ya Kupendeza. Nchi nyingi zitapinduliwa, bali Edomu, Moabu na viongozi wa Amoni wataokolewa kutoka mkono wake. <verse eid="DAN 11:41"/><verse number="42" style="v" sid="DAN 11:42"/>Atapanua mamlaka yake juu ya nchi nyingi; hata Misri haitaepuka. <verse eid="DAN 11:42"/><verse number="43" style="v" sid="DAN 11:43"/>Atamiliki hazina za dhahabu, fedha na utajiri wote wa Misri, pamoja na Walibia na Wakushi kwa kujisalimisha. <verse eid="DAN 11:43"/><verse number="44" style="v" sid="DAN 11:44"/>Lakini taarifa kutoka mashariki na kaskazini zitamshtua, naye ataondoka kwa ghadhabu nyingi ili kuangamiza na kuharibu kabisa wengi. <verse eid="DAN 11:44"/><verse number="45" style="v" sid="DAN 11:45"/>Atasimika hema zake za ufalme kati ya bahari na mlima mtakatifu wa kupendeza. Hata hivyo, atafikia mwisho wake, wala hakuna yeyote atakayemsaidia.<verse eid="DAN 11:45"/></para>
  <chapter eid="DAN 11"/>
  <chapter number="12" style="c" sid="DAN 12"/>
  <para style="s1">Nyakati Za Mwisho</para>
  <para style="p">
    <verse number="1" style="v" sid="DAN 12:1"/>“Katika wakati huo Mikaeli, mtawala mkuu ambaye huwalinda watu wako, atainuka. Kutakuwako wakati wa taabu ambao haujatokea tangu mwanzo wa mataifa hadi wakati huo. Lakini wakati huo, watu wako, kila mmoja ambaye jina lake litakutwa limeandikwa kwenye kitabu, ataokolewa. <verse eid="DAN 12:1"/><verse number="2" style="v" sid="DAN 12:2"/>Wengi ambao wamelala kwenye mavumbi wataamka, baadhi yao kwa uzima wa milele, wengine kwa aibu na kudharauliwa milele. <verse eid="DAN 12:2"/><verse number="3" style="v" sid="DAN 12:3"/>Wale wenye hekima watangʼaa kama mwanga wa mbingu, nao wale ambao huwaongoza wengi kutenda haki, watangʼaa kama nyota milele na milele. <verse eid="DAN 12:3"/><verse number="4" style="v" sid="DAN 12:4"/>Lakini wewe Danieli, yafunge na kuyatia muhuri maneno ya kitabu hiki mpaka wakati wa mwisho. Wengi watakwenda huku na huko, na maarifa yataongezeka.”<verse eid="DAN 12:4"/></para>
  <para style="p">
    <verse number="5" style="v" sid="DAN 12:5"/>Ndipo mimi Danieli nikaangalia, nako mbele yangu walisimama wengine wawili, mmoja katika ukingo huu wa mto, na mwingine ukingo wa pili wa mto. <verse eid="DAN 12:5"/><verse number="6" style="v" sid="DAN 12:6"/>Mmoja wao akasema na yule mtu aliyevaa nguo za kitani, aliyekuwa juu ya maji ya mto, “Je, itachukua muda gani kabla mambo haya ya kushangaza hayajatimizwa?”<verse eid="DAN 12:6"/></para>
  <para style="p">
    <verse number="7" style="v" sid="DAN 12:7"/>Kisha mtu yule aliyevaa nguo za kitani, aliyekuwa juu ya maji ya mto, akainua mkono wake wa kuume na mkono wake wa kushoto kuelekea mbinguni, nami nikamsikia akiapa kwa jina lake yeye aishiye milele, akisema, “Itakuwa wakati, nyakati mbili, na nusu wakati.<note caller="+" style="f"><char style="fr" closed="false">12:7 </char><char style="ft" closed="false">Wakati, nyakati mbili na nusu wakati maana yake mwaka mmoja, miaka miwili, na nusu mwaka, yaani miaka mitatu na nusu.</char></note> Nguvu za watu watakatifu zitakapokuwa zimevunjwa kabisa, ndipo mambo haya yote yatakapotimizwa.”<verse eid="DAN 12:7"/></para>
  <para style="p">
    <verse number="8" style="v" sid="DAN 12:8"/>Nilisikia, lakini sikuelewa. Kwa hiyo nikauliza, “Bwana wangu, matokeo ya haya yote yatakuwa nini?”<verse eid="DAN 12:8"/></para>
  <para style="p">
    <verse number="9" style="v" sid="DAN 12:9"/>Akajibu, “Danieli, enenda zako, kwa sababu maneno haya yamefungwa na kutiwa muhuri mpaka wakati wa mwisho. <verse eid="DAN 12:9"/><verse number="10" style="v" sid="DAN 12:10"/>Wengi watatakaswa, na kuondolewa mawaa na kufanywa safi, lakini waovu wataendelea kuwa waovu. Hakuna mmoja wa waovu atakayefahamu, lakini wale wenye hekima watafahamu.<verse eid="DAN 12:10"/></para>
  <para style="p">
    <verse number="11" style="v" sid="DAN 12:11"/>“Tangu wakati ule wa kukomeshwa dhabihu ya kila siku na kusimamishwa kwa chukizo la uharibifu, kutakuwako siku 1,290. <verse eid="DAN 12:11"/><verse number="12" style="v" sid="DAN 12:12"/>Amebarikiwa mtu yule atakayevumilia hadi kufikia mwisho wa hizo siku 1,335.<verse eid="DAN 12:12"/></para>
  <para style="p">
    <verse number="13" style="v" sid="DAN 12:13"/>“Lakini wewe, enenda zako mpaka mwisho. Utapumzika, nawe ndipo mwisho wa hizo siku utafufuka ili kuupokea urithi uliowekewa.”<verse eid="DAN 12:13"/></para>
  <chapter eid="DAN 12"/>
</usx>