<usx version="3.0">
  <book code="1TI" style="id">- BiblicaÂ® Open Kiswahili Contemporary Version 2015</book>
  <para style="h">1 Timotheo</para>
  <para style="toc1">1 Timotheo</para>
  <para style="toc2">1 Timotheo</para>
  <para style="toc3">1Tim</para>
  <para style="mt1">1 Timotheo</para>
  <chapter number="1" style="c" sid="1TI 1"/>
  <para style="p">
    <verse number="1" style="v" sid="1TI 1:1"/>Paulo, mtume wa Kristo Yesu kwa amri ya Mungu Mwokozi wetu na ya Kristo Yesu tumaini letu.<verse eid="1TI 1:1"/></para>
  <para style="p">
    <verse number="2" style="v" sid="1TI 1:2"/>Kwa Timotheo, mwanangu halisi katika imani:</para>
  <para style="p" vid="1TI 1:2">Neema, rehema na amani itokayo kwa Mungu Baba na kwa Kristo Yesu Bwana wetu.<verse eid="1TI 1:2"/></para>
  <para style="s1">Maonyo Dhidi Ya Walimu Wa Uongo</para>
  <para style="p">
    <verse number="3" style="v" sid="1TI 1:3"/>Kama nilivyokusihi wakati nilipokwenda Makedonia, endelea kubaki Efeso, ili kwamba upate kuwaagiza watu wasiendelee kufundisha mafundisho ya uongo <verse eid="1TI 1:3"/><verse number="4" style="v" sid="1TI 1:4"/>wala wasitoe muda wao kwa hadithi za kubuniwa na orodha za majina ya vizazi visivyo na mwisho, ambazo huchochea mabishano badala ya mpango wa Mungu utokanao na imani. <verse eid="1TI 1:4"/><verse number="5" style="v" sid="1TI 1:5"/>Kusudi la maagizo haya ni upendo utokao katika moyo safi, dhamiri njema na imani ya kweli. <verse eid="1TI 1:5"/><verse number="6" style="v" sid="1TI 1:6"/>Watu wengine wamepotoka kutoka haya na kugeukia majadiliano yasiyo na maana kwa kuwa, <verse eid="1TI 1:6"/><verse number="7" style="v" sid="1TI 1:7"/>wanataka kuwa walimu wa sheria, lakini hawajui mambo yale wanayosema wala hayo wanayoyatumainia kwa uthabiti.<verse eid="1TI 1:7"/></para>
  <para style="p">
    <verse number="8" style="v" sid="1TI 1:8"/>Tunajua kwamba sheria ni njema ikiwa inatumika kwa halali kama ilivyokusudiwa. <verse eid="1TI 1:8"/><verse number="9" style="v" sid="1TI 1:9"/>Lakini tunajua ya kuwa sheria si kwa ajili ya wenye haki, bali kwa ajili ya wavunja sheria na waasi, kwa ajili ya wasiomcha Mungu na wenye dhambi, wasio watakatifu na wanaokufuru; kwa wale wawauao baba zao au mama zao, kwa wauaji, <verse eid="1TI 1:9"/><verse number="10" style="v" sid="1TI 1:10"/>kwa wazinzi na wahanithi, kwa wale wauzao watu, na kwa waongo na waapao kwa uongo, na kwa chochote kingine kilicho kinyume na mafundisho ya kweli, <verse eid="1TI 1:10"/><verse number="11" style="v" sid="1TI 1:11"/>ambayo yanakubaliana na Injili ya utukufu wa Mungu anayehimidiwa, ambayo mimi nimewekewa amana.<verse eid="1TI 1:11"/></para>
  <para style="s1">Neema Ya Mungu Kwa Paulo</para>
  <para style="p">
    <verse number="12" style="v" sid="1TI 1:12"/>Namshukuru Kristo Yesu Bwana wetu, aliyenitia nguvu, kwa sababu aliniona mwaminifu, akaniteua kwa kazi yake. <verse eid="1TI 1:12"/><verse number="13" style="v" sid="1TI 1:13"/>Ingawa wakati fulani nilikuwa mwenye kukufuru, mtesaji na mwenye jeuri, lakini nilipata rehema kwa sababu nilitenda hivyo kwa kutojua na kutoamini kwangu. <verse eid="1TI 1:13"/><verse number="14" style="v" sid="1TI 1:14"/>Neema ya Bwana wetu ilimiminwa juu yangu kwa wingi, ikiambatana na imani na upendo ulio katika Kristo Yesu.<verse eid="1TI 1:14"/></para>
  <para style="p">
    <verse number="15" style="v" sid="1TI 1:15"/>Msemo huu ni wa kweli na unaostahili kukubalika, usemao kwamba: Kristo Yesu alikuja ulimwenguni kuokoa wenye dhambi, ambao mimi ndiye niliye mbaya kuliko wote. <verse eid="1TI 1:15"/><verse number="16" style="v" sid="1TI 1:16"/>Lakini kwa sababu hiyo nilipata rehema, ili katika mimi, niliyekuwa mwenye dhambi kuliko wote, Kristo Yesu apate kuonyesha uvumilivu wake usio na kikomo, ili niwe kielelezo kwa wale watakaomwamini na wapate uzima wa milele. <verse eid="1TI 1:16"/><verse number="17" style="v" sid="1TI 1:17"/>Basi Mfalme wa milele, asiye na mwisho, asiyeonekana, aliye Mungu pekee, apewe heshima na utukufu milele na milele. Amen.<verse eid="1TI 1:17"/></para>
  <para style="p">
    <verse number="18" style="v" sid="1TI 1:18"/>Mwanangu Timotheo, ninakupa agizo hili, kwa kadiri ya maneno ya unabii yaliyosemwa kukuhusu, ili kwa kuyafuata upate kupigana vita vizuri, <verse eid="1TI 1:18"/><verse number="19" style="v" sid="1TI 1:19"/>ukiishikilia imani na dhamiri njema, ambazo wengine wamevikataa, na hivyo wakaangamia kwa habari ya imani yao. <verse eid="1TI 1:19"/><verse number="20" style="v" sid="1TI 1:20"/>Miongoni mwao wako Himenayo na Aleksanda, ambao nimemkabidhi Shetani ili wafundishwe wasije wakakufuru.<verse eid="1TI 1:20"/></para>
  <chapter eid="1TI 1"/>
  <chapter number="2" style="c" sid="1TI 2"/>
  <para style="s1">Maagizo Kuhusu Kuabudu</para>
  <para style="p">
    <verse number="1" style="v" sid="1TI 2:1"/>Awali ya yote, nasihi kwamba dua, sala, maombezi na shukrani zifanyike kwa ajili ya watu wote: <verse eid="1TI 2:1"/><verse number="2" style="v" sid="1TI 2:2"/>kwa ajili ya wafalme na wale wote wenye mamlaka, ili tupate kuishi kwa amani na utulivu, katika uchaji wote wa Mungu na utakatifu. <verse eid="1TI 2:2"/><verse number="3" style="v" sid="1TI 2:3"/>Jambo hili ni jema, tena linapendeza machoni pa Mungu Mwokozi wetu, <verse eid="1TI 2:3"/><verse number="4" style="v" sid="1TI 2:4"/>anayetaka watu wote waokolewe na wafikie kuijua kweli. <verse eid="1TI 2:4"/><verse number="5" style="v" sid="1TI 2:5"/>Kwa maana kuna Mungu mmoja na mpatanishi mmoja kati ya Mungu na wanadamu, yaani mwanadamu Kristo Yesu, <verse eid="1TI 2:5"/><verse number="6" style="v" sid="1TI 2:6"/>aliyejitoa mwenyewe kuwa fidia kwa ajili ya wanadamu wote: jambo hili lilishuhudiwa kwa wakati wake ufaao. <verse eid="1TI 2:6"/><verse number="7" style="v" sid="1TI 2:7"/>Nami kwa kusudi hili nimewekwa niwe mhubiri na mtume (nasema kweli katika Kristo wala sisemi uongo), mwalimu wa watu wa Mataifa katika imani na kweli.<verse eid="1TI 2:7"/></para>
  <para style="p">
    <verse number="8" style="v" sid="1TI 2:8"/>Nataka kila mahali wanaume wasali wakiinua mikono mitakatifu pasipo hasira wala kugombana.<verse eid="1TI 2:8"/></para>
  <para style="p">
    <verse number="9" style="v" sid="1TI 2:9"/>Vivyo hivyo nataka wanawake wajipambe kwa adabu na kwa heshima katika mavazi yanayostahili, si kwa kusuka nywele, kuvalia dhahabu, lulu au mavazi ya gharama kubwa, <verse eid="1TI 2:9"/><verse number="10" style="v" sid="1TI 2:10"/>bali kwa matendo mazuri kama iwapasavyo wanawake wanaokiri kuwa wanamcha Mungu.<verse eid="1TI 2:10"/></para>
  <para style="p">
    <verse number="11" style="v" sid="1TI 2:11"/>Mwanamke na ajifunze kwa utulivu na kwa utiifu wote. <verse eid="1TI 2:11"/><verse number="12" style="v" sid="1TI 2:12"/>Simpi mwanamke ruhusa ya kufundisha au kuwa na mamlaka juu ya mwanaume. Mwanamke inampasa kukaa kimya. <verse eid="1TI 2:12"/><verse number="13" style="v" sid="1TI 2:13"/>Kwa maana Adamu aliumbwa kwanza, kisha Eva. <verse eid="1TI 2:13"/><verse number="14" style="v" sid="1TI 2:14"/>Wala si Adamu aliyedanganywa, bali ni mwanamke aliyedanganywa akawa mkosaji. <verse eid="1TI 2:14"/><verse number="15" style="v" sid="1TI 2:15"/>Lakini mwanamke ataokolewa kwa kuzaa kwake, kama wakiendelea kudumu katika imani, upendo na utakatifu, pamoja na kuwa na kiasi.<verse eid="1TI 2:15"/></para>
  <chapter eid="1TI 2"/>
  <chapter number="3" style="c" sid="1TI 3"/>
  <para style="s1">Sifa Za Waangalizi</para>
  <para style="p">
    <verse number="1" style="v" sid="1TI 3:1"/>Hili ni neno la kuaminiwa, kwamba mtu akitamani kazi ya uangalizi, atamani kazi nzuri. <verse eid="1TI 3:1"/><verse number="2" style="v" sid="1TI 3:2"/>Basi, imempasa mwangalizi awe mtu asiye na lawama, mume wa mke mmoja, mwenye kiasi, anayejitawala, anayeheshimika, mkarimu, ajuaye kufundisha, <verse eid="1TI 3:2"/><verse number="3" style="v" sid="1TI 3:3"/>asiwe mlevi, wala mkali bali awe mpole, asiwe mgomvi wala mpenda fedha. <verse eid="1TI 3:3"/><verse number="4" style="v" sid="1TI 3:4"/>Lazima aweze kuisimamia nyumba yake mwenyewe vizuri na kuhakikisha kwamba watoto wake wanamtii na kuwa na heshima kwa kila njia. <verse eid="1TI 3:4"/><verse number="5" style="v" sid="1TI 3:5"/>(Kwa maana kama mtu hajui jinsi ya kusimamia nyumba yake mwenyewe, atawezaje kuliangalia kanisa la Mungu?) <verse eid="1TI 3:5"/><verse number="6" style="v" sid="1TI 3:6"/>Asiwe mtu aliyeokoka karibuni asije akajivuna na kuangukia kwenye hukumu ile ile ya ibilisi. <verse eid="1TI 3:6"/><verse number="7" style="v" sid="1TI 3:7"/>Inampasa pia awe na sifa njema kwa watu walio nje, ili asije akalaumiwa na kuanguka kwenye mtego wa ibilisi.<verse eid="1TI 3:7"/></para>
  <para style="s1">Sifa Za Mashemasi</para>
  <para style="p">
    <verse number="8" style="v" sid="1TI 3:8"/>Vivyo hivyo, mashemasi nao wawe watu wanaostahili heshima, wasiwe wenye kauli mbili au wenye kujifurahisha kwa mvinyo, wala wanaotamani faida isiyo halali. <verse eid="1TI 3:8"/><verse number="9" style="v" sid="1TI 3:9"/>Inawapasa kushikamana sana na ile siri ya imani kwa dhamiri safi. <verse eid="1TI 3:9"/><verse number="10" style="v" sid="1TI 3:10"/>Ni lazima wapimwe kwanza; kisha kama hakuna neno dhidi yao, basi na waruhusiwe kuhudumu kama mashemasi.<verse eid="1TI 3:10"/></para>
  <para style="p">
    <verse number="11" style="v" sid="1TI 3:11"/>Vivyo hivyo, wake zao wawe wanawake wanaostahili heshima, wasio wasingiziaji, bali wawe na kiasi na waaminifu katika kila jambo.<verse eid="1TI 3:11"/></para>
  <para style="p">
    <verse number="12" style="v" sid="1TI 3:12"/>Shemasi awe mume wa mke mmoja na inampasa aweze kusimamia watoto wake na watu wa nyumbani mwake vyema. <verse eid="1TI 3:12"/><verse number="13" style="v" sid="1TI 3:13"/>Wale ambao wamehudumu vyema katika huduma ya ushemasi hujipatia msimamo bora na ujasiri mkubwa katika imani yao ndani ya Kristo Yesu.<verse eid="1TI 3:13"/></para>
  <para style="p">
    <verse number="14" style="v" sid="1TI 3:14"/>Ingawa ninatarajia kuja kwako hivi karibuni, ninakuandikia maagizo haya sasa ili kwamba, <verse eid="1TI 3:14"/><verse number="15" style="v" sid="1TI 3:15"/>kama nikikawia, utajua jinsi iwapasavyo watu kuenenda katika nyumba ya Mungu, ambayo ndiyo kanisa la Mungu aliye hai, lililo nguzo na msingi wa kweli. <verse eid="1TI 3:15"/><verse number="16" style="v" sid="1TI 3:16"/>Bila shaka yoyote, siri ya utauwa ni kubwa:</para>
  <para style="q1" vid="1TI 3:16">Alidhihirishwa katika mwili wa kibinadamu,</para>
  <para style="q2" vid="1TI 3:16">akathibitishwa kuwa na haki katika Roho,</para>
  <para style="q1" vid="1TI 3:16">akaonekana na malaika,</para>
  <para style="q2" vid="1TI 3:16">akahubiriwa miongoni mwa mataifa,</para>
  <para style="q1" vid="1TI 3:16">akaaminiwa ulimwenguni,</para>
  <para style="q2" vid="1TI 3:16">akachukuliwa juu katika utukufu.<verse eid="1TI 3:16"/></para>
  <chapter eid="1TI 3"/>
  <chapter number="4" style="c" sid="1TI 4"/>
  <para style="s1">Maagizo Kwa Timotheo</para>
  <para style="p">
    <verse number="1" style="v" sid="1TI 4:1"/>Roho asema waziwazi kwamba katika siku za mwisho baadhi ya watu wataiacha imani na kufuata roho zidanganyazo na mafundisho ya mashetani. <verse eid="1TI 4:1"/><verse number="2" style="v" sid="1TI 4:2"/>Mafundisho kama hayo huja kupitia kwa waongo ambao ni wanafiki, hali dhamiri zao zikiungua kwa kuchomwa moto. <verse eid="1TI 4:2"/><verse number="3" style="v" sid="1TI 4:3"/>Wao huwakataza watu wasioe na kuwaagiza wajiepushe na vyakula fulani, ambavyo Mungu aliviumba ili vipokewe kwa shukrani na wale wanaoamini na kuijua kweli. <verse eid="1TI 4:3"/><verse number="4" style="v" sid="1TI 4:4"/>Kwa maana kila kitu alichokiumba Mungu ni chema, wala hakuna kitu chochote cha kukataliwa kama kikipokewa kwa shukrani, <verse eid="1TI 4:4"/><verse number="5" style="v" sid="1TI 4:5"/>kwa sababu kimetakaswa kwa neno la Mungu na kwa kuomba.<verse eid="1TI 4:5"/></para>
  <para style="s1">Mtumishi Mwema Wa Yesu Kristo</para>
  <para style="p">
    <verse number="6" style="v" sid="1TI 4:6"/>Kama ukiwakumbusha ndugu mambo haya, utakuwa mtumishi mwema wa Kristo Yesu, uliyelelewa katika kweli ya imani na yale mafundisho mazuri uliyoyafuata. <verse eid="1TI 4:6"/><verse number="7" style="v" sid="1TI 4:7"/>Usijishughulishe kamwe na hadithi za kipagani na masimulizi ya uongo ya wanawake wazee; badala yake, jizoeze kuwa mtauwa. <verse eid="1TI 4:7"/><verse number="8" style="v" sid="1TI 4:8"/>Kwa maana mazoezi ya mwili yana faida kwa sehemu, lakini utauwa una faida katika mambo yote, yaani, unayo ahadi ya uzima wa sasa na ya ule ujao.<verse eid="1TI 4:8"/></para>
  <para style="p">
    <verse number="9" style="v" sid="1TI 4:9"/>Hili ni neno la kuaminiwa tena lastahili kukubaliwa kabisa, <verse eid="1TI 4:9"/><verse number="10" style="v" sid="1TI 4:10"/>(nasi kwa ajili ya hili tunajitaabisha na kujitahidi), kwamba tumeweka tumaini letu kwa Mungu aliye hai, ambaye ni Mwokozi wa watu wote, hasa wale waaminio.<verse eid="1TI 4:10"/></para>
  <para style="p">
    <verse number="11" style="v" sid="1TI 4:11"/>Mambo haya yaagize na kuyafundisha. <verse eid="1TI 4:11"/><verse number="12" style="v" sid="1TI 4:12"/>Mtu yeyote asikudharau kwa kuwa wewe ni kijana, bali uwe kielelezo kizuri kwa waumini katika usemi, mwenendo, upendo, imani na usafi. <verse eid="1TI 4:12"/><verse number="13" style="v" sid="1TI 4:13"/>Fanya bidii kusoma Maandiko hadharani, kuhubiri na kufundisha, mpaka nitakapokuja. <verse eid="1TI 4:13"/><verse number="14" style="v" sid="1TI 4:14"/>Usiache kutumia kipawa kilicho ndani yako, ambacho ulipewa kwa neno la unabii wakati wazee walikuwekea mikono.<verse eid="1TI 4:14"/></para>
  <para style="p">
    <verse number="15" style="v" sid="1TI 4:15"/>Uwe na bidii katika mambo haya; ujitolee kwa ajili ya mambo haya kikamilifu, ili kila mtu aone kuendelea kwako. <verse eid="1TI 4:15"/><verse number="16" style="v" sid="1TI 4:16"/>Jilinde sana nafsi yako na mafundisho yako. Dumu katika hayo, kwa maana kwa kufanya hivyo, utajiokoa wewe mwenyewe pamoja na wale wanaokusikia.<verse eid="1TI 4:16"/></para>
  <chapter eid="1TI 4"/>
  <chapter number="5" style="c" sid="1TI 5"/>
  <para style="s1">Maagizo Kuhusu Wajane, Wazee Na Watumwa</para>
  <para style="p">
    <verse number="1" style="v" sid="1TI 5:1"/>Usimkemee mzee kwa ukali bali umshawishi kama vile angekuwa ni baba yako. Uwatendee vijana kama vile ndugu zako; <verse eid="1TI 5:1"/><verse number="2" style="v" sid="1TI 5:2"/>nao wanawake wazee uwatendee kama mama zako, na wanawake vijana kama dada zako, katika usafi wote.<verse eid="1TI 5:2"/></para>
  <para style="p">
    <verse number="3" style="v" sid="1TI 5:3"/>Waheshimu wanawake wajane ambao ni wajane kweli kweli. <verse eid="1TI 5:3"/><verse number="4" style="v" sid="1TI 5:4"/>Kama mjane ana watoto ama wajukuu, hawa inawapasa awali ya yote wajifunze kutimiza wajibu wao wa kumcha Mungu katika matendo kwa kuwatunza wale wa jamaa zao wenyewe, na hivyo wawarudishie wema waliowatendea wazazi wao, kwa kuwa hivi ndivyo impendezavyo Mungu. <verse eid="1TI 5:4"/><verse number="5" style="v" sid="1TI 5:5"/>Mwanamke ambaye ni mjane kweli kweli, yaani, yeye aliyebaki peke yake huweka tumaini lake kwa Mungu naye hudumu katika maombi usiku na mchana akimwomba Mungu ili amsaidie. <verse eid="1TI 5:5"/><verse number="6" style="v" sid="1TI 5:6"/>Lakini mjane aishiye kwa anasa amekufa, ingawa anaishi. <verse eid="1TI 5:6"/><verse number="7" style="v" sid="1TI 5:7"/>Wape watu maagizo haya pia, ili asiwepo yeyote wa kulaumiwa. <verse eid="1TI 5:7"/><verse number="8" style="v" sid="1TI 5:8"/>Kama mtu hawatunzi wale wa jamaa yake, hasa wale wa nyumbani mwake mwenyewe, ameikana imani, tena ni mbaya kuliko yeye asiyeamini.<verse eid="1TI 5:8"/></para>
  <para style="p">
    <verse number="9" style="v" sid="1TI 5:9"/>Mjane yeyote asiwekwe kwenye orodha ya wajane isipokuwa awe ametimiza umri wa miaka sitini, na ambaye alikuwa mke wa mume mmoja, <verse eid="1TI 5:9"/><verse number="10" style="v" sid="1TI 5:10"/>awe ameshuhudiwa kwa matendo yake mema, aliyewalea watoto wake vizuri, aliye mkarimu, aliyewanawisha watakatifu miguu, aliyewasaidia wenye shida na aliyejitolea kwa ajili ya matendo mema ya kila namna.<verse eid="1TI 5:10"/></para>
  <para style="p">
    <verse number="11" style="v" sid="1TI 5:11"/>Lakini kwa habari za wajane vijana usiwaweke kwenye orodha hiyo, maana tamaa zao za kimaumbile zikizidi kule kujitoa kwao kwa Kristo, watataka kuolewa tena. <verse eid="1TI 5:11"/><verse number="12" style="v" sid="1TI 5:12"/>Nao kwa njia hiyo watajiletea hukumu kwa kukiuka ahadi yao ya kwanza. <verse eid="1TI 5:12"/><verse number="13" style="v" sid="1TI 5:13"/>Zaidi ya hayo, wajane kama hao huwa na tabia ya uvivu wakizurura nyumba kwa nyumba, wala hawawi wavivu tu, bali pia huwa wasengenyaji, wajiingizao katika mambo yasiyowahusu na kusema mambo yasiyowapasa kusema. <verse eid="1TI 5:13"/><verse number="14" style="v" sid="1TI 5:14"/>Hivyo nawashauri wajane vijana waolewe, wazae watoto na wasimamie nyumba zao, wasije wakampa adui nafasi ya kutushutumu. <verse eid="1TI 5:14"/><verse number="15" style="v" sid="1TI 5:15"/>Kwa maana kwa kweli wajane wengine wamepotoka ili kumfuata Shetani.<verse eid="1TI 5:15"/></para>
  <para style="p">
    <verse number="16" style="v" sid="1TI 5:16"/>Lakini kama mwanamke yeyote aaminiye ana wajane katika jamaa yake, inampasa awasaidie wala si kuwaacha wakililemea kanisa, ili kanisa liweze kuwasaidia wale ambao ni wajane kweli kweli.<verse eid="1TI 5:16"/></para>
  <para style="s1">Wazee Wa Kanisa</para>
  <para style="p">
    <verse number="17" style="v" sid="1TI 5:17"/>Wazee wa kanisa wanaoongoza shughuli za kanisa vizuri wanastahili heshima mara mbili, hasa wale ambao kazi yao ni kuhubiri na kufundisha. <verse eid="1TI 5:17"/><verse number="18" style="v" sid="1TI 5:18"/>Kwa maana Maandiko husema, âUsimfunge maksai kinywa apurapo nafaka,â tena, âMfanyakazi anastahili mshahara wake.â <verse eid="1TI 5:18"/><verse number="19" style="v" sid="1TI 5:19"/>Usiendekeze mashtaka dhidi ya mzee isipokuwa yawe yameletwa na mashahidi wawili au watatu. <verse eid="1TI 5:19"/><verse number="20" style="v" sid="1TI 5:20"/>Wale wanaodumu katika dhambi uwakemee hadharani, ili wengine wapate kuogopa.<verse eid="1TI 5:20"/></para>
  <para style="p">
    <verse number="21" style="v" sid="1TI 5:21"/>Ninakuagiza mbele za Mungu na mbele za Kristo Yesu na mbele za malaika wateule, shika maagizo haya pasipo ubaguzi wala upendeleo.<verse eid="1TI 5:21"/></para>
  <para style="p">
    <verse number="22" style="v" sid="1TI 5:22"/>Usiwe na haraka kumwekea mtu mikono wala usishiriki dhambi za watu wengine. Jilinde nafsi yako uwe safi.<verse eid="1TI 5:22"/></para>
  <para style="p">
    <verse number="23" style="v" sid="1TI 5:23"/>Acha kunywa maji peke yake, tumia divai kidogo kwa sababu ya tumbo lako na maumivu yako ya mara kwa mara.<verse eid="1TI 5:23"/></para>
  <para style="p">
    <verse number="24" style="v" sid="1TI 5:24"/>Dhambi za watu wengine ni dhahiri nazo zinawatangulia kwenda hukumuni; na dhambi za watu wengine zinawafuata nyuma yao. <verse eid="1TI 5:24"/><verse number="25" style="v" sid="1TI 5:25"/>Vivyo hivyo, matendo mema yako dhahiri, na hata yale ambayo si mema hayawezi kufichika.<verse eid="1TI 5:25"/></para>
  <chapter eid="1TI 5"/>
  <chapter number="6" style="c" sid="1TI 6"/>
  <para style="s1">Watumwa</para>
  <para style="p">
    <verse number="1" style="v" sid="1TI 6:1"/>Wale wote walio chini ya kongwa la utumwa inawapasa kuwahesabu mabwana zao kuwa wanastahili heshima yote, ili jina la Mungu lisitukanwe wala mafundisho yetu. <verse eid="1TI 6:1"/><verse number="2" style="v" sid="1TI 6:2"/>Wale watumwa ambao wana mabwana waaminio, haiwapasi kupunguza heshima yao kwa sababu wao ni ndugu. Badala yake, wawatumikie hata vizuri zaidi, kwa sababu wale wanaonufaika na huduma yao ni waaminio, ambao ni wapenzi wao. Fundisha mambo haya na uwahimize kuyafuata.<verse eid="1TI 6:2"/></para>
  <para style="s1">Mafundisho Ya Uongo Na Utajiri Wa Kweli</para>
  <para style="p">
    <verse number="3" style="v" sid="1TI 6:3"/>Ikiwa mtu yeyote atafundisha mafundisho mapotovu wala hakubaliani na mafundisho manyofu ya Bwana wetu Yesu Kristo na yale ya utauwa, <verse eid="1TI 6:3"/><verse number="4" style="v" sid="1TI 6:4"/>huyo amejivuna wala hajui kitu chochote. Yeye amejaa tamaa ya mabishano na ugomvi kuhusu maneno ambavyo matokeo yake ni wivu na mapigano, maneno ya ukorofi, shuku mbaya, <verse eid="1TI 6:4"/><verse number="5" style="v" sid="1TI 6:5"/>na kuzozana kusikokoma kati ya watu walioharibika akili zao, walioikosa kweli, na ambao hudhani kwamba utauwa ni njia ya kupata faida.<verse eid="1TI 6:5"/></para>
  <para style="p">
    <verse number="6" style="v" sid="1TI 6:6"/>Lakini utauwa na kuridhika ni faida kubwa. <verse eid="1TI 6:6"/><verse number="7" style="v" sid="1TI 6:7"/>Kwa kuwa hatukuja humu duniani na kitu chochote, wala hatuwezi kutoka humu na kitu. <verse eid="1TI 6:7"/><verse number="8" style="v" sid="1TI 6:8"/>Lakini kama tuna chakula na mavazi, tutaridhika navyo. <verse eid="1TI 6:8"/><verse number="9" style="v" sid="1TI 6:9"/>Lakini wale watu wanaotamani kuwa na mali kwa haraka huanguka kwenye majaribu, na wamenaswa na tamaa nyingi za kipumbavu zenye kudhuru, zinazowazamisha watu katika uharibifu na maangamizi. <verse eid="1TI 6:9"/><verse number="10" style="v" sid="1TI 6:10"/>Kwa maana kupenda fedha ndiyo shina moja la maovu ya kila namna. Baadhi ya watu wakitamani fedha, wameiacha imani na kujichoma wenyewe kwa maumivu mengi.<verse eid="1TI 6:10"/></para>
  <para style="s1">Vitu Vizuri Vya Imani</para>
  <para style="p">
    <verse number="11" style="v" sid="1TI 6:11"/>Lakini wewe, mtu wa Mungu, yakimbie mambo haya yote. Fuata haki, utauwa, imani, upendo, saburi na upole. <verse eid="1TI 6:11"/><verse number="12" style="v" sid="1TI 6:12"/>Pigana vile vita vizuri vya imani. Shika uzima wa milele ambao ndio ulioitiwa ulipokiri ule ukiri mzuri mbele ya mashahidi wengi. <verse eid="1TI 6:12"/><verse number="13" style="v" sid="1TI 6:13"/>Nakuagiza mbele za Mungu avipaye vitu vyote uhai, na mbele za Kristo Yesu ambaye alipokuwa anashuhudia mbele ya Pontio Pilato alikiri ukiri mzuri, <verse eid="1TI 6:13"/><verse number="14" style="v" sid="1TI 6:14"/>uishike amri hii bila dosari wala lawama mpaka kuja kwake Bwana wetu Yesu Kristo, <verse eid="1TI 6:14"/><verse number="15" style="v" sid="1TI 6:15"/>ambaye Mungu atamleta kwa wakati wake mwenyewe: yeye ahimidiwaye, aliye peke yake Mtawala, Mfalme wa wafalme, na Bwana wa mabwana, <verse eid="1TI 6:15"/><verse number="16" style="v" sid="1TI 6:16"/>yeye peke yake ambaye hapatikani na mauti, na anakaa katika nuru isiyoweza kukaribiwa, ambaye hakuna mwanadamu aliyemwona wala awezaye kumwona. Heshima na uweza una yeye milele. Amen.<verse eid="1TI 6:16"/></para>
  <para style="p">
    <verse number="17" style="v" sid="1TI 6:17"/>Waagize wale ambao ni matajiri wa ulimwengu huu waache kujivuna, wala wasiweke tumaini lao katika mali ambayo si ya hakika, bali waweke tumaini lao katika Mungu ambaye hutupatia vitu vyote kwa wingi ili tuvifurahie. <verse eid="1TI 6:17"/><verse number="18" style="v" sid="1TI 6:18"/>Waagize watende mema, wawe matajiri katika matendo mema, pia wawe wakarimu na walio tayari kushiriki mali zao na wengine. <verse eid="1TI 6:18"/><verse number="19" style="v" sid="1TI 6:19"/>Kwa njia hii watajiwekea hazina kama msingi kwa ajili ya wakati ujao na hivyo watajipatia uzima, yaani, ule uzima ambao ni wa kweli.<verse eid="1TI 6:19"/></para>
  <para style="s1">Maelekezo Ya Binafsi Na Maombi Ya Baraka</para>
  <para style="p">
    <verse number="20" style="v" sid="1TI 6:20"/>Timotheo, linda kile kilichowekwa amana kwako. Epuka majadiliano yasiyo ya utauwa na mabishano ambayo kwa uongo huitwa elimu, <verse eid="1TI 6:20"/><verse number="21" style="v" sid="1TI 6:21"/>ambayo wengine kwa kujidai kuwa nayo wameiacha imani.</para>
  <para style="p" vid="1TI 6:21">Neema iwe nanyi. Amen.<verse eid="1TI 6:21"/></para>
  <chapter eid="1TI 6"/>
</usx>