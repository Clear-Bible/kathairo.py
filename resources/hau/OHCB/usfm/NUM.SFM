\id NUM - Biblica® Open Hausa Contemporary Bible™
\h Ƙidaya
\toc1 Ƙidaya
\toc2 Ƙidaya
\toc3 Ƙid
\mt1 Ƙidaya
\c 1
\s1 Ƙidayar yawan mutane
\p
\v 1 \nd Ubangiji\nd* ya yi magana da Musa a Tentin Sujada a cikin Hamadar Sinai, a rana ta fari na watan biyu a shekara ta biyu, bayan Isra’ilawa suka fito Masar ya ce,
\v 2 “Ka yi ƙidayan dukan al’umman Isra’ilawa bisa ga iyalansu da kabilarsu, ka rubuta kowa da sunansa bi da bi.
\v 3 Da kai da Haruna za ku lissafta dukan mazan Isra’ila bisa ga sashensu, waɗanda suka kai shekaru ashirin ko fiye, da za su iya shiga soja.
\v 4 Mutum ɗaya daga kowace kabila wanda yake shugaban danginsa, zai taimake ku.
\b
\li4
\v 5 “Ga sunayen da za su taimake ku.
\b
\li1 “Daga kabilar Ruben, Elizur ɗan Shedeyur;
\li1
\v 6 daga kabilar Simeyon, Shelumiyel ɗan Zurishaddai;
\li1
\v 7 daga kabilar Yahuda, Nashon ɗan Amminadab;
\li1
\v 8 daga kabilar Issakar, Netanel ɗan Zuwar;
\li1
\v 9 daga kabilar Zebulun, Eliyab ɗan Helon;
\li1
\v 10 daga kabilar ’ya’yan Yusuf,
\li2 daga Efraim, Elishama ɗan Ammihud;
\li2 daga Manasse, Gamaliyel ɗan Fedazur;
\li1
\v 11 daga kabilar Benyamin, Abidan ɗan Gideyoni;
\li1
\v 12 daga kabilar Dan, Ahiyezer ɗan Ammishaddai;
\li1
\v 13 daga kabilar Asher, Fagiyel ɗan Okran;
\li1
\v 14 daga kabilar Gad, Eliyasaf ɗan Deyuwel;
\li1
\v 15 daga kabilar Naftali, Ahira ɗan Enan.”
\b
\li4
\v 16 Waɗannan su ne mutanen da aka naɗa daga cikin jama’a, shugabannin asalin kabilu. Su ne kuma shugabannin dangogin Isra’ila.
\b
\p
\v 17 Sai Musa da Haruna suka ɗauki sunayen mutanen nan da aka ba su,
\v 18 suka kira dukan al’umma wuri ɗaya a rana ta fari ga wata na biyu. Aka kuwa rubuta mutanen bisa ga asalin kabilansu da iyalansu. Aka kuma rubuta sunayen maza ɗaya-ɗaya da suka kai shekaru ashirin ko fiye,
\v 19 yadda \nd Ubangiji\nd* ya umarci Musa. Da haka ya ƙidaya su a Hamadar Sinai.
\b
\li1
\v 20 Daga zuriyar Ruben ɗan fari na Isra’ila. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 21 Jimillar maza daga mutanen Ruben 46,500 ne.
\b
\li1
\v 22 Daga zuriyar Simeyon. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 23 Jimillar maza daga mutanen Simeyon 59,300 ne.
\b
\li1
\v 24 Daga zuriyar Gad. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 25 Jimillar maza daga mutanen Gad 45,650 ne.
\b
\li1
\v 26 Daga zuriyar Yahuda. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 27 Jimillar maza daga mutanen Yahuda 74,600 ne.
\b
\li1
\v 28 Daga zuriyar Issakar. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 29 Jimillar maza daga mutanen Issakar 54,400 ne.
\b
\li1
\v 30 Daga zuriyar Zebulun. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 31 Jimillar maza daga mutanen Zebulun 57,400 ne.
\b
\li4
\v 32 Daga ’ya’yan Yusuf.
\li1 Daga zuriyar Efraim. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 33 Jimillar maza daga mutanen Efraim 40,500 ne.
\li1
\v 34 Daga zuriyar Manasse. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 35 Jimillar maza daga mutanen Manasse 32,200 ne.
\b
\li1
\v 36 Daga zuriyar Benyamin. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 37 Jimillar maza daga mutanen Benyamin 35,400 ne.
\b
\li1
\v 38 Daga zuriyar Dan. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 39 Jimillar maza daga mutanen Dan 62,700 ne.
\b
\li1
\v 40 Daga zuriyar Asher. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 41 Jimillar maza daga mutanen Asher 41,500 ne.
\b
\li1
\v 42 Daga zuriyar Naftali. Aka rubuta sunayen dukan maza ɗaya-ɗaya da suka kai shekara ashirin ko fiye da suka isa shiga soja, bisa ga iyalansu da kabilarsu da take a rubuce.
\v 43 Jimillar maza daga mutanen Naftali kuwa 53,400 ne.
\b
\li4
\v 44 Waɗannan su ne mazan da Musa da Haruna, tare da shugabanni goma sha biyun nan na Isra’ila suka ƙidaya, kowa a madadin iyalinsa.
\v 45 Dukan Isra’ilawan da suka kai shekara ashirin ko fiye da suka isa shiga soja, an ƙidaya su bisa ga iyalansu.
\v 46 Jimillar kuwa ita ce mutum 603,550.
\b
\p
\v 47 Ba a dai ƙidaya zuriyar Lawi tare da saura kabilan ba.
\v 48 \nd Ubangiji\nd* ya riga ya gaya wa Musa cewa,
\v 49 “Ka tabbatar ba ka ƙidaya mutanen Lawi ko kuma ka haɗe su tare a ƙidayan sauran Isra’ilawa ba.
\v 50 A maimakon haka sai ka naɗa Lawiyawa su lura da tabanakul Shaida, wato, kan dukan kayayyaki da kuma kome da yake na wuri mai tsarki. Za su ɗauko tabanakul da dukan kayayyakinsa; za su lura da shi, su kasance kewaye da shi.
\v 51 Duk sa’ad da za a gusar da tabanakul, Lawiyawa ne za su saukar da shi; kuma duk sa’ad da za a kafa shi, Lawiyawa ne za su yi haka. Duk wani dabam da ya je kusa da shi za a kashe shi.
\v 52 Sauran Isra’ilawa za su zauna ƙungiya-ƙungiya, kowane mutum a ƙungiyarsa daidai bisa ga ƙa’idarsa.
\v 53 Amma Lawiyawa za su kafa sansaninsu kewaye da tabanakul na Shaida. Don kada fushi yă fāɗo a kan al’ummar Isra’ilawa. Hakkin Lawiyawa ne su kula da tabanakul na Shaida.”
\p
\v 54 Isra’ilawa suka yi duk waɗannan kamar dai yadda \nd Ubangiji\nd* ya umarci Musa.
\c 2
\s1 Tsari yadda kabilu za su zauna a sansani
\p
\v 1 \nd Ubangiji\nd* ya ce wa Musa da Haruna,
\v 2 “Duk sa’ad da Isra’ilawa suka yi sansani, kowane mutum zai sauka a inda tutar ƙungiyar kabilarsa take. Sansanin zai kasance a kewaye da Tentin Sujada.”
\b
\li4
\v 3 Kabilar Yahuda za su yi sansani bisa ga ƙa’idarsu a gabas, wajen fitowar rana. Shugaban mutanen Yahuda kuwa shi ne Nashon ɗan Amminadab.
\v 4 Yawan mutanen sashensa 74,600 ne.
\li1
\v 5 Kabilar Issakar za su yi sansani biye da su. Shugabansu shi ne Netanel ɗan Zuwar.
\v 6 Yawan mutanen sashensa 54,400 ne.
\li1
\v 7 Kabilar Zebulun za su yi sansani biye da su. Shugabansu shi ne Eliyab ɗan Helon.
\v 8 Yawan mutanen sashensa 57,400 ne.
\li4
\v 9 Dukan mazan da aka ba su aiki a sansanin Yahuda bisa ga sashensu sun kai 186,400. Su ne za su ja gaba.
\b
\li4
\v 10 A kudu, a nan ne sashe sansanin mutanen Ruben a ƙarƙashin ƙa’idarsu, za su yi sansani. Shugaban mutanen Ruben shi ne Elizur ɗan Shedeyur.
\v 11 Yawan mutanen sashensa 46,500 ne.
\li1
\v 12 Kabilar Simeyon za su yi sansani biye da su. Shugaban mutanensa shi ne Shelumiyel ɗan Zurishaddai.
\v 13 Yawan mutanen sashensa 59,300 ne.
\li1
\v 14 Kabilar Gad za su zama na biye. Shugaban mutanensa shi ne Eliyasaf ɗan Reyuwel.
\v 15 Yawan mutanen sashensa 45,650 ne.
\li4
\v 16 Dukan mazan da aka ba su aiki a sansanin Ruben, bisa ga sashensu sun kai 151,450. Su ne za su zama na biyu in za a tashi.
\b
\li1
\v 17 Sa’an nan Lawiyawa ɗauke da Tentin Sujada za su kasance a tsakiyar sansani sa’ad da aka tashi tafiya. Za su kama hanya kamar yadda aka dokace su su zauna a sansani, kowa a wurinsa a ƙarƙashin ƙa’idarsu.
\b
\li4
\v 18 Ta wajen yamma kuma sashen Efraim za su yi sansani a ƙarƙashin ƙa’idarsu. Shugaban mutanensa, shi ne Elishama ɗan Ammihud.
\v 19 Yawan mutanen sashensa 40,500 ne.
\li1
\v 20 Kabilar Manasse ce za tă zama ta biye. Shugabansu shi ne Gamaliyel ɗan Fedazur.
\v 21 Yawan mutanen sashensa 32,200 ne.
\li1
\v 22 Na biye da su su ne mutanen Benyamin. Shugaban mutanensu kuwa Abidan ɗan Gideyoni.
\v 23 Yawan mutanen sashensa 35,400 ne.
\li4
\v 24 Dukan mazan da aka ba su aiki a sansanin Efraim, bisa ga sashensu su kai 108,100 ne. Su ne za su zama na uku sa’ad da za a tashi.
\b
\li4
\v 25 A arewa za a sami sashen sansanin Dan, a ƙarƙashin ƙa’idarsu. Shugabansu shi ne Ahiyezer ɗan Ammishaddai.
\v 26 Yawan mutanen sashensa 62,700 ne.
\li1
\v 27 Kabilar Asher ce za tă zama ta biye. Shugabansu shi ne Fagiyel ɗan Okran.
\v 28 Yawan mutanen sashensa 41,500 ne.
\li1
\v 29 Kabilar Naftali za su zama na biye da su. Shugaban mutanen kuwa shi ne Ahira ɗan Enan.
\v 30 Yawan mutanen sashensa 53,400 ne
\li4
\v 31 Dukan mazan da aka ba su aiki a sansanin Efraim, bisa ga sashensu su kai 157,600. Su ne za su zama na ƙarshe, ƙarƙashin ƙa’idarsu.
\b
\li4
\v 32 Waɗannan su ne Isra’ilawan da aka a ƙidaya bisa ga iyalansu. Dukansu da suke a sansani, mutane 603,550 ne.
\v 33 Ba a dai ƙidaya Lawiyawa tare da sauran Isra’ilawa ba yadda \nd Ubangiji\nd* ya umarci Musa.
\b
\p
\v 34 Saboda haka Isra’ilawa suka yi duk ko mene ne da \nd Ubangiji\nd* ya umarci Musa. Ta haka ne suka yi sansani a ƙarƙashin ƙa’idarsu kowanne tare da kabilarsa da danginsa.
\c 3
\s1 Lawiyawa
\p
\v 1 Waɗannan su ne zuriyar Haruna da Musa a lokacin da \nd Ubangiji\nd* ya yi magana da Musa a kan Dutsen Sinai.
\b
\p
\v 2 Sunayen ’ya’yan Haruna su ne, Nadab ɗan fari, da Abihu, da Eleyazar da Itamar.
\v 3 Waɗannan su ne sunayen ’ya’yan Haruna, shafaffun firistocin da aka naɗa domin su yi aiki firist.
\v 4 Amma Nadab da Abihu suka fāɗi suka mutu a gaban \nd Ubangiji\nd* a Hamadar Sinai a sa’ad da suka ƙona turare da haramtacciyar wuta a gabansa. Ba su kuwa da ’ya’ya; saboda haka Eleyazar da Itamar kaɗai suka yi aiki firist a zamanin mahaifinsu Haruna.
\p
\v 5 \nd Ubangiji\nd* ya ce wa Musa,
\v 6 “Ka kawo mutanen Lawi, ka kuma gabatar da su ga Haruna firist, don su taya shi aiki.
\v 7 Za su yi wa Haruna da dukan al’umma aikace-aikace a Tentin Sujada, ta wurin yin aikin tabanakul.
\v 8 Za su lura da dukan kayayyakin Tentin Sujada, suna cika hakkin Isra’ilawa ta wurin yin aiki a tabanakul.
\v 9 Ka ba da Lawiyawa ga Haruna da ’ya’yansa; su ne za su zama Isra’ilawan da za a ba da su ɗungum gare shi.
\v 10 Ka naɗa Haruna da ’ya’yansa su yi aiki firistoci; duk wanda ya yi shisshigi a wuri mai tsarki kuwa dole a kashe shi.”
\p
\v 11 \nd Ubangiji\nd* ya kuma ce wa Musa,
\v 12 “Ga shi na ɗauki Lawiyawa daga cikin Isra’ilawa a maimakon ɗan fari na kowace mace a Isra’ila. Lawiyawa nawa ne,
\v 13 gama duk ’ya’yan fari nawa ne. Lokacin da karkashe duk ’ya’yan fari a Masar, na keɓe wa kaina kowane ɗan fari a Isra’ila, ko mutum, ko dabba. Za su zama nawa. Ni ne \nd Ubangiji\nd*.”
\p
\v 14 \nd Ubangiji\nd* ya yi magana da Musa a Hamadar Sinai ya ce,
\v 15 “Ka ƙidaya Lawiyawa bisa ga iyalansu da kabilarsu. Ka ƙidaya kowane ɗan jinjiri mai wata ɗaya ko fiye.”
\v 16 Saboda haka Musa ya ƙidaya su duka, kamar yadda maganar \nd Ubangiji\nd* ta umarta.
\b
\li1
\v 17 Ga sunayen ’ya’yan Lawi,
\li2 Gershon, Kohat da Merari.
\li1
\v 18 Ga sunayen mutanen Gershon,
\li2 Libni, da Shimeyi
\li1
\v 19 Sunayen mutanen Kohat kuwa su ne,
\li2 Amram, Izhar, Hebron da Uzziyel.
\li1
\v 20 Dangin Merari su ne.
\li2 Mali da Mushi.
\b
\li4 Ga kabilan Lawiyawa bisa ga iyalansu.
\b
\li4
\v 21 A wajen Gershonawa, kabilarsa su ne Libniyawa, da Shimeyiyawa; waɗannan su ne mutanen Gershom.
\li1
\v 22 Jimillar dukan jarirai maza daga wata ɗaya zuwa gaba da haihuwa su kai 7,500.
\li1
\v 23 Kabilar Gershonawa za su yi sansani ta fuskar yamma, a bayan tabanakul.
\li1
\v 24 Eliyasaf ɗan Layel shi ne shugaban iyalan Gershonawa.
\li1
\v 25 A Tentin Sujada, Gershonawa su ne za su lura da mazauni da tabanakul da kuma tentin, abubuwan rufensa, labule a ƙofar Tentin Sujada,
\v 26 da labulen filin da yake kewaye da tabanakul da kuma bagade, da igiyoyi, da kuma kowane abin da ya danganci aikinsu.
\b
\li4
\v 27 Kabilar Kohat su ne, Amramawa da Izharawa da Hebronawa da Uzziyelawa; waɗannan su ne kabilar Kohatawa.
\li1
\v 28 Jimillar dukan jarirai maza daga wata ɗaya ko fiye, 8,600 ne.
\li1 Kohatawa ne suke lura da wuri mai tsarki.
\li1
\v 29 Kohatawa za su yi sansani a kudu da tabanakul.
\li1
\v 30 Shugaban kabilar Kohatawa shi ne Elizafan ɗan Uzziyel.
\li1
\v 31 Su ne da hakkin kula da akwatin alkawari, tebur, wurin ajiye fitila, bagade, kayayyakin wuri mai tsarki da ake amfani da su a sujada, labule, da kuma kome da ya danganci aikinsu.
\li1
\v 32 Babban shugaban Lawiyawa shi ne Eleyazar ɗan Haruna, firist. An naɗa shi a kan waɗanda suke kula da wuri mai tsarki.
\b
\li4
\v 33 Kabilar Merari su ne Maliyawa da Mushiyawa; waɗannan su ne kabilar Merari.
\li1
\v 34 Jimillar dukan jarirai maza daga wata ɗaya ko fiye, 6,200 ne.
\li1
\v 35 Shugaban iyalan Merari shi ne Zuriyel ɗan Abihayil.
\li1 Za su yi sansani arewa da tabanakul.
\li1
\v 36 Kabilar Merari ne aka sa su lura da katakan tabanakul, sandunanta, dogayen sandunanta, tarukanta, dukan kayan aiki da kowane abin da ya danganci aikinsu,
\v 37 da ginshiƙai kewaye da filin tare da rammuka da turaku da igiyoyinsu.
\b
\li1
\v 38 Musa da Haruna da ’ya’yansu za su yi sansani gabas da tabanakul, wajen fitowar rana; a gaban Tentin Sujada.
\li1 Su ne da hakkin lura da wuri mai tsarki a madadin Isra’ilawa.
\li1 Duk wani wanda ba ya wannan aiki, ya kuma kusaci wuri mai tsarki, za a kashe shi.
\b
\li4
\v 39 Jimillar Lawiyawan da Musa da Haruna suka ƙidaya bisa ga umarnin \nd Ubangiji\nd* bisa ga danginsu, haɗe da kowane jariri daga wata ɗaya ko fiye, 22,000 ne.
\b
\p
\v 40 Sai \nd Ubangiji\nd* ya ce wa Musa, “Ƙidaya dukan ’ya’yan fari na Isra’ilawa maza daga wata ɗaya da kuma fiye ka kuma rubuta sunayensu.
\v 41 Ka ɗauko mini Lawiyawa a maimakon dukan ’ya’yan fari na Isra’ilawa, haka ma na dabbobi na Lawiyawa, a maimakon ’ya’yan fari na dabbobin Isra’ilawa. Ni ne \nd Ubangiji\nd*.”
\p
\v 42 Haka Musa ya ƙidaya ’ya’yan fari na Isra’ilawa, yadda \nd Ubangiji\nd* ya umarce shi.
\v 43 Jimillar ’ya’yan fari maza daga wata ɗaya da kuma fiye, da aka rubuta bisa ga sunayensu, 22,273 ne.
\p
\v 44 Sai \nd Ubangiji\nd* ya kuma yi magana da Musa ya ce,
\v 45 “Ka ɗauki Lawiyawa a maimakon dukan ’ya’yan fari na Isra’ila, dabbobin Lawiyawa kuma a maimakon dabbobinsu. Lawiyawa za su zama nawa. Ni ne \nd Ubangiji\nd*.
\v 46 Don a fanshi ’ya’yan fari 273 na Isra’ilawa da suka fi Lawiyawa yawa,
\v 47 ka karɓi shekel biyar domin kowannensu, bisa ga ma’aunin shekel na tsattsarkan wuri, wanda yake da nauyin gera ashirin.
\v 48 Ka ba wa Haruna da ’ya’yansa kuɗin fansar da ya haura kai na ’ya’yan farin Isra’ilawa.”
\p
\v 49 Haka, Musa ya karɓi kuɗin fansar waɗanda suka haura yawan Lawiyawa.
\v 50 Daga ’ya’yan fari na Isra’ilawa, ya karɓi azurfa masu nauyin shekel 1,365, bisa ga ma’aunin shekel na tsattsarkan wuri.
\v 51 Sa’an nan Musa ya ba da kuɗin fansar ga Haruna da ’ya’yansa, yadda maganar \nd Ubangiji\nd* ta umarce shi.
\c 4
\s1 Kohatawa
\p
\v 1 \nd Ubangiji\nd* ya ce wa Musa da Haruna,
\v 2 “Ku yi ƙidaya Kohatawa daga Lawiyawa, bisa ga kabilarsu da iyalansu.
\v 3 Ku ƙidaya dukan maza daga shekara talatin zuwa hamsin da suka zo domin aiki a Tentin Sujada.
\p
\v 4 “Ga aikin Kohatawa a Tentin Sujada, kulawa da kayayyaki mafi tsarki.
\v 5 Lokacin da za a tashi daga sansani, Haruna da ’ya’yansa za su shiga ciki su kunce labulen kāriya, su rufe Akwatin Alkawari da shi.
\v 6 Sa’an nan su rufe shi da fatun shanun teku, su shimfiɗa zane mai ruwan shuɗi a bisansa, su sa masa sandunansa.
\p
\v 7 “A bisa teburin Burodin Ajiyewa, za su shimfiɗa zane mai ruwan shuɗi, a kansa kuma su sa farantai, kwanoni da manyan kwanoni, da tuluna don hadayun sha; da burodin da zai ci gaba da kasancewa a kansa.
\v 8 A bisa waɗannan za su shimfiɗa jan zane, su rufe su da fatun shanun teku, su kuma zura masa sandunansa.
\p
\v 9 “Za su ɗauki zane mai ruwan shuɗi su rufe wurin ajiye fitilan da yake don fitilu, tare da fitilunsa, lagwaninsa da farantansa, da dukan tulunansa don man amfaninsu.
\v 10 Sa’an nan su naɗe shi da kuma dukan kayayyakinsa a cikin fatar shanun teku, su sa shi a kan sandan ɗaukarsa.
\p
\v 11 “A kan bagaden zinariya, za su shimfiɗa zane mai ruwan shuɗi, su kuma rufe shi da fatar shanun teku, sai a zura masa sandunansa.
\p
\v 12 “Za su ɗauki dukan kayayyakin da ake amfani da su a wuri mai tsarki, su nannaɗe su da zane mai ruwan shuɗi, su rufe shi da fatar shanun teku, sa’an nan a sa su a kan sandan ɗaukarsa.
\p
\v 13 “Za su kwashe tokar da take a bagaden tagulla, su shimfiɗa zane mai ruwan shuɗi a bisansa.
\v 14 Sa’an nan su sa a kansa dukan kayayyakin da aka yi amfani da su a bagaden, haɗe da farantai don wuta, cokula masu yatsu don nama, manyan cokula, da darunan yayyafawa. A kansa za su shimfiɗa murfi na fatun shanun teku, su zura sandunan ɗaukarsa.
\p
\v 15 “Bayan Haruna da ’ya’yansa suka gama rufe kayayyaki masu tsarki da dukan abubuwa masu tsarki, sa’ad da kuma aka shirya tashi daga sansani, sai Kohatawa su zo gaba, su ɗauka. Amma kada su taɓa abubuwa masu tsarki, don kada su mutu. Kohatawa za su ɗauki abubuwan da suke cikin Tentin Sujada.
\p
\v 16 “Eleyazar ɗan Haruna firist zai lura da man fitila da turare da hadaya ta gari na kullum da kuma keɓaɓɓen mai. Shi ne zai lura da dukan tabanakul da duk abin da yake cikinsa da kuma kayayyaki da abubuwan masu tsarki.”
\p
\v 17 \nd Ubangiji\nd* ya ce wa Musa da Haruna,
\v 18 “Ku tabbata cewa ba a kawar da zuriyar Kohatawa daga Lawiyawa ba.
\v 19 Saboda su rayu, kada su mutu sa’ad da suka zo kusa da abubuwa mafi tsarki, a yi musu wannan, wato, Haruna da ’ya’yansa za su shiga wuri mai tsarki su ba wa kowane mutum aikinsa da kuma abin da zai ɗauka.
\v 20 Amma kada Kohatawa su shiga don su dubi abubuwa masu tsarki, ko na ɗan ƙanƙanin lokaci, in ba haka ba za su mutu.”
\s1 Gershonawa
\p
\v 21 \nd Ubangiji\nd* ya ce wa Musa,
\v 22 “Ka ƙidaya mutanen Gershon bisa ga iyalansu da kabilarsu.
\v 23 Ka ƙidaya maza masu shekara talatin zuwa hamsin waɗanda sukan zo hidimar aiki a Tentin Sujada.
\p
\v 24 “Ga aikin kabilar Gershonawa yayinda suke aiki, suke kuma ɗaukar kaya.
\v 25 Za su ɗauki labulen tabanakul, Tentin Sujada, kayan da za a rufe shi, da kuma kayan da za a rufe shi daga waje na fatun rufuwa na shanun teku, labulen ƙofar Tentin Sujada,
\v 26 labulen filin da yake kewaye da tabanakul da bagade, labulen ƙofa, igiyoyi da kuma dukan abubuwan da ake amfani da su wajen hidima. Geshonawa za su yi dukan abin da ya kamata a yi da waɗannan abubuwa.
\v 27 Dukan hidimominsu, ko na ɗauko, ko kuma na yin wani aiki, za a yi su ne bisa ga umarnin Haruna da ’ya’yansa. Za ka ba su dukan kayan da za su ɗauka a matsayin hakkinsu.
\v 28 Wannan shi ne hidimar da kabilar Gershonawa za su yi a Tentin Sujada. Ayyukansu za su kasance bisa ga umarnin Itamar ɗan Haruna firist.
\s1 Merariyawa
\p
\v 29 “Ka ƙidaya kabilar Merari bisa ga kabilarsu da iyalansu.
\v 30 Ka ƙidaya maza daga masu shekara talatin zuwa hamsin waɗanda sukan zo hidimar aiki a Tentin Sujada.
\v 31 Ga aikinsu sa’ad da suke hidima a Tentin Sujada, za su ɗauki katakan tabanakul, sandunansa da dogayen sandunansa, da rammukansa,
\v 32 har ma da dogayen sandunan kewayen filin da rammukansu, turakun tenti, igiyoyi, da dukan kayayyaki, da kuma dukan abubuwan da suke dangane da amfaninsu. Ka ba wa kowane mutum ayyuka na musamman da zai yi.
\v 33 Wannan ce hidimar da mutanen Merari za su yi a aikin Tentin Sujada, a ƙarƙashin jagorancin Itamar ɗan Haruna, firist.”
\s1 Ƙidayar kabilar Lawiyawa
\p
\v 34 Musa, Haruna da kuma shugabannin jama’a, suka ƙidaya Kohatawa ta kabilarsu da kuma iyalansu.
\v 35 Dukan maza daga shekara talatin zuwa hamsin waɗanda sukan zo hidimar aiki a Tentin Sujada,
\v 36 da aka ƙidaya, kabila-kabila, su 2,750 ne.
\v 37 Jimillar dukan waɗanda suke na kabilan Kohatawa, waɗanda suka yi hidimar aiki a Tentin Sujada ke nan. Musa da Haruna sun ƙidaya su bisa ga umarnin \nd Ubangiji\nd*.
\b
\p
\v 38 Aka ƙidaya mazan Gershonawa ta kabilansu da kuma iyalansu.
\v 39 Dukan maza daga shekara talatin zuwa hamsin waɗanda sukan zo hidimar aiki a Tentin Sujada,
\v 40 da aka ƙidaya kabila-kabila da kuma iyali-iyali, su 2,630 ne.
\v 41 Jimillar waɗanda suke na kabilar Gershonawa ke nan, waɗanda suka yi hidimar aiki a Tentin Sujada. Musa da Haruna sun ƙidaya su bisa ga umarnin \nd Ubangiji\nd*.
\b
\p
\v 42 Aka ƙidaya mazan Merari ta kabilarsu da kuma iyalansu.
\v 43 Dukan maza daga shekara talatin zuwa hamsin waɗanda sukan zo hidimar aiki a Tentin Sujada,
\v 44 da aka ƙidaya kabila-kabila, su 3,200 ne.
\v 45 Jimillar waɗanda suke na kabilar Merari ke nan. Musa da Haruna suka ƙidaya su bisa ga umarnin \nd Ubangiji\nd*.
\p
\v 46 Saboda haka, Musa, Haruna da shugabannin Isra’ila, suka ƙidaya dukan Lawiyawa kabila-kabila da kuma iyali-iyali.
\v 47 Dukan maza daga shekara talatin zuwa hamsin waɗanda sukan zo hidimar aiki da kuma ɗaukar Tentin Sujada
\v 48 jimillarsu ta kai 8,580.
\v 49 Bisa ga umarnin \nd Ubangiji\nd* ta wurin Musa, aka ba kowa aikinsa, aka kuma faɗa musu abin da za su ɗauka.
\b
\p Ta haka aka ƙidaya su, yadda \nd Ubangiji\nd* ya umarci Musa.
\c 5
\s1 Tsabtaccewar sansani
\p
\v 1 \nd Ubangiji\nd* ya ce wa Musa,
\v 2 “Ka umarci Isra’ilawa su kori duk wanda yake da ciwon fatan jiki, ko mai ɗiga na kowane iri, ko wanda ya ƙazantu ta wurin taɓa gawa, daga cikin sansani.
\v 3 Ka kori maza da mata ma; ka kai su bayan sansani domin kada su ƙazantar da sansani inda nake zama a cikinsu.”
\v 4 Isra’ilawa suka yi haka; suka kore su daga sansanin. Suka aikata yadda dai \nd Ubangiji\nd* ya umarci Musa.
\s1 Biyan diyya saboda abin da aka yi ba daidai ba
\r (Firistoci 6.1-7)
\p
\v 5 \nd Ubangiji\nd* ya ce wa Musa,
\v 6 “Gaya wa Isra’ilawa, ‘Sa’ad da namiji ko mace ya yi wa ɗan’uwansa laifi ta kowace hanya, ta yin haka, ya yi rashin aminci ga \nd Ubangiji\nd*, mutumin kuwa ya yi laifi ke nan
\v 7 kuma dole yă furta zunubin da ya yi. Dole yă yi biya cikakkiyar diyya saboda laifinsa, yă ƙara kashi ɗaya bisa biyar a kai, yă kuma bayar da shi duka ga wanda ya yi wa laifin.
\v 8 Amma in mutumin da aka yi wa laifin ba shi da ɗan’uwa na kusa da za a biya diyya saboda laifin, sai diyyar tă zama ta \nd Ubangiji\nd*, dole kuma a ba wa firist, haɗe da ragon da za a yi kafara da shi.
\v 9 Dukan tsarkakakkun abubuwan da Isra’ilawa suka kawo wa firist za su zama nasa.
\v 10 Kowace tsarkakakkiyar kyauta da mutum ya kawo nasa ne, sai dai abin da ya ba wa firist, zai zama na firist.’ ”
\s1 Gwaji don mace marar aminci
\p
\v 11 Sai \nd Ubangiji\nd* ya ce wa Musa,
\v 12 “Yi magana da Isra’ilawa, ka ce musu, ‘In matar wani ta kauce, ta kuma yi rashin aminci gare shi
\v 13 ta wurin kwana da wani dabam, wannan kuwa ya kasance a ɓoye ga mijinta, rashin tsarkinta kuwa bai tonu ba (da yake babu shaida, ba a kuma kama ta tana yi ba),
\v 14 in kuma kishi ya sha kan mijinta kuma tana da ƙazanta, ko kuwa idan yana kishi yana kuma zatonta ko ma ba ta da ƙazanta
\v 15 mijin zai kai matansa a gaban firist, yă kuma kawo hadayar abubuwan da ake bukata; abubuwa kamar, garin sha’ir garwa ɗaya, amma kada yă zuba mai a kan garin sha’ir, kada kuma yă sa turaren wuta a kansa, domin hadaya ce ta miji mai tuhumar matarsa da aka kawo domin gaskiya tă fito fili.
\p
\v 16 “ ‘Firist zai kawo ta, yă sa tă tsaya a gaban \nd Ubangiji\nd*.
\v 17 Sa’an nan zai ɗebi ruwa mai tsarki a tulun laka, yă zuba ƙurar da ya ɗebo daga daɓen tabanakul a cikin ruwan.
\v 18 Bayan da firist ya sa matan ta tsaya a gaban \nd Ubangiji\nd*, sai yă kunce gashin kanta, yă kuma sa hadaya ta gari don tunawa a hannuwanta, hadayar gari ce ta kishi, yayinda shi kansa zai riƙe ruwa mai ɗaci, mai jawo la’ana.
\v 19 Sa’an nan firist zai sa tă yi rantsuwa, yă kuma ce mata, “In ba wani mutumin da ya kwana da ke kuma ba ki kauce kin ƙazantar da kanki yayinda kike auren mijinki ba, kada wannan ruwa mai ɗaci, mai jawo la’ana, yă cuce ki.
\v 20 Amma in kin kauce yayinda kike auren mijinki, kika kuma ƙazantar da kanki ta wurin kwana da wani dabam da ba mijinki ba,”
\v 21 (a nan firist zai sa macen a ƙarƙashin la’anar rantsuwa cewa) “bari \nd Ubangiji\nd* yă sa mutanenki su la’ance ki, su kuma yi Allah wadai da ke, sa’ad da \nd Ubangiji\nd* ya sa cinyarki ta shanye, cikinki kuma ya kumbura.
\v 22 Bari wannan ruwa mai jawo la’ana, yă shiga jikinki saboda cikinki yă kumbura, cinyarki kuma yă shanye.”
\p “ ‘Sai macen tă ce, “Amin. Bari yă zama haka.”
\p
\v 23 “ ‘Firist zai rubuta waɗannan la’anoni a littafi, sa’an nan yă wanke su cikin ruwa mai ɗaci.
\v 24 Sai yă sa macen tă sha ruwa mai ɗaci, mai jawo la’ana, wannan ruwa kuwa zai shiga cikinta yă kawo mata wahala mai zafi.
\v 25 Firist zai karɓi hadaya ta gari don kishi daga hannuwanta, yă kaɗa shi a gaban \nd Ubangiji\nd* sa’an nan yă kawo a bagade.
\v 26 Sa’an nan firist zai ɗiba hatsi na hadaya cike da hannunsa don hadayar tunawa, yă kuma ƙone a bagade; bayan haka sai yă sa macen tă sha ruwan.
\v 27 In ta ƙazantar da kanta ta kuma ci amanar mijinta, to, yayinda aka sa tă sha ruwa mai jawo la’ana, ruwan zai shiga cikinta, yă jawo mata wahala mai zafi; cikinta zai kumbura, cinyarta kuma yă shanye, tă kuwa zama la’ananniya a cikin mutanenta.
\v 28 Amma fa, in macen ba tă ƙazantar da kanta ba, ba tă kuma da ƙazanta, za a kuɓutar da ita daga laifin, za tă kuma iya haihuwa.
\p
\v 29 “ ‘Wannan dai, ita ce dokar kishi sa’ad da mace ta kauce, ta kuma ƙazantar da kanta yayinda take aure da mijinta,
\v 30 ko kuma sa’ad da mijin yana kishi domin yana shakkar matarsa. Firist zai sa tă tsaya a gaban \nd Ubangiji\nd*, yă kuma yi amfani da wannan doka gaba ɗaya a kanta.
\v 31 Mijin zai zama marar laifi daga kowane laifi, amma matar za tă ɗauki muguntarta, idan ta yi laifin.’ ”
\c 6
\s1 Banazare
\p
\v 1 \nd Ubangiji\nd* ya ce wa Musa,
\v 2 “Yi magana da Isra’ilawa, ka ce musu, ‘In mace, ko namiji yana so yă yi alkawari na musamman, alkawarin zaman keɓaɓɓe ga \nd Ubangiji\nd*, a matsayin Banazare,
\v 3 dole yă keɓe kansa daga ruwan inabi, ko daga waɗansu abubuwa sha masu sa maye, kada kuma yă sha ruwan tsamin da aka yi daga ruwan inabi, ko daga waɗansu abubuwa sha masu sa maye. Ba zai sha ruwan ’ya’yan inabi, ko yă ci ’ya’yan inabi ɗanye ko busasshe ba.
\v 4 Muddin yana Banazare, ba zai ci wani abin da ya fito daga ’ya’yan inabi ba, ko ƙwayar inabi, ko ɓawonsa ma.
\p
\v 5 “ ‘A dukan lokacin da yake a kan alkawarin keɓewarsa, reza ba zai taɓa kansa. Dole yă kasance da tsarki har ƙarshen keɓewarsa ga \nd Ubangiji\nd*; tilas yă bar gashin kansa yă yi tsawo.
\v 6 A dukan kwanakin keɓewarsa ga \nd Ubangiji\nd*, Banazarin ba zai yi kusa da gawa ba.
\v 7 Ko da ma gawar ta mahaifinsa ce, ko ta mahaifiyarsa, ko ta ɗan mahaifiyarsa, ko kuma ta ’yar’uwarsa ce, ba zai ƙazantar da kansa saboda su ba, domin alamar keɓewarsa ga Allah tana kansa.
\v 8 A dukan kwanakin keɓewarsa, an tsarkake shi ga \nd Ubangiji\nd*.
\p
\v 9 “ ‘In farat ɗaya wani ya mutu kusa da shi, to, keɓewarsa ta ƙazantu, dole yă aske kansa a ranar tsarkakewarsa, a rana ta bakwai.
\v 10 Sa’an nan a rana ta takwas, tilas yă kawo wa firist ’yan kurciyoyi biyu, ko kuma ’yan tattabarai biyu a bakin ƙofar Tentin Sujada.
\v 11 Firist kuwa zai miƙa ɗaya don hadaya ta zunubi, ɗayan kuma don hadaya ta ƙonawa, yă yi kafara dominsa, gama ya yi zunubi ta dalilin gawar. A wannan rana zai sāke keɓe kansa.
\v 12 Dole yă keɓe kansa ga \nd Ubangiji\nd*, har kwanakin keɓewarsa, kuma dole yă kawo ɗan rago bana ɗaya a matsayin hadayar laifi. Kwanakin baya ba sa cikin lissafi, domin ya ƙazantu a lokacin keɓewarsa.
\p
\v 13 “ ‘To, ga doka saboda Banazare sa’ad da kwanakin keɓewarsa suka gama. Za a kawo shi a bakin ƙofar Tentin Sujada.
\v 14 A can zai miƙa hadayunsa ga \nd Ubangiji\nd*. Hadayun kuwa su ne, ɗan rago, bana ɗaya marar lahani don hadaya ta ƙonawa, ’yar tunkiya, bana ɗaya marar lahani na hadaya don zunubi, rago marar lahani don hadaya ta salama,
\v 15 tare da hadayu na hatsi da hadayu na sha, da kuma kwando burodi marar yisti, ƙosai da aka yi da lallausan gari kwaɓaɓɓe da mai, da kuma wainan da aka barbaɗa da mai.
\p
\v 16 “ ‘Firist zai kawo su a gaban \nd Ubangiji\nd*, yă miƙa hadaya don zunubi da hadaya ta ƙonawa.
\v 17 Zai miƙa kwandon burodi marar yisti, yă kuma miƙa ɗan ragon hadaya ta salama tare da hadaya ta gari, da hadaya ta sha ga \nd Ubangiji\nd*.
\p
\v 18 “ ‘Sa’an nan a ƙofar Tentin Sujada, dole Banazaren yă aske gashin da ya alamta keɓewarsa, yă kwashe gashin, yă zuba a cikin wutar da take ƙarƙashin hadaya ta salama.
\p
\v 19 “ ‘Bayan Banazaren ya aske gashinsa da ya alamta keɓewa, firist zai ɗauki dafaffiyar kafaɗar rago, da ƙosai da kuma waina daga cikin kwando waɗanda duka biyu marar yisti ne, yă sa su a tafin hannun keɓaɓɓen.
\v 20 Firist zai kaɗa su a gaban \nd Ubangiji\nd*, hadaya ce ta kaɗawa; mai tsarki ne kuma, zai zama na firist, tare da ƙirjin da aka kaɗa da kuma cinyar da aka kawo. Bayan haka, Banazaren zai iya shan ruwan inabi.
\p
\v 21 “ ‘Wannan ita ce dokar Banazare wanda ya yi alkawari ga \nd Ubangiji\nd* bisa ga keɓewarsa, tare da duk abin da zai iya bayarwa. Tilas yă cika alkawarin da ya yi bisa ga dokar zaman Banazare.’ ”
\s1 Albarkar da firist zai sa wa jama’a
\p
\v 22 \nd Ubangiji\nd* ya ce wa Musa,
\v 23 “Gaya wa Haruna da ’ya’yansa, ‘Ga yadda za ku albarkaci Isra’ilawa. Za ku ce musu,
\q1
\v 24 “ ‘ “\nd Ubangiji\nd* yă albarkace ku,
\q2 yă kuma kiyaye ku;
\q1
\v 25 \nd Ubangiji\nd* yă sa fuskarsa ta haskaka a kanku,
\q2 yă kuma yi muku alheri;
\q1
\v 26 \nd Ubangiji\nd* yă dube ku da idon rahama,
\q2 yă kuma ba ku salama.” ’
\p
\v 27 “Da haka za su sa sunana a kan Isra’ilawa, ni kuma zan albarkace su.”
\c 7
\s1 Hadayu a keɓewar tabanakul
\p
\v 1 Sa’ad da Musa ya gama kafa tabanakul, sai ya shafe shi da mai, ya tsarkake shi tare da dukan kayayyakinsa, ya kuma shafe bagaden da mai, ya tsarkake shi da dukan kayayyakinsa.
\v 2 Sa’an nan shugabannin Isra’ila, wato, shugabannin iyalai waɗanda suke shugabancin kabilan da aka ƙidaya, suka miƙa hadayu.
\v 3 Suka kawo kyautansu a gaban \nd Ubangiji\nd*. Kyautayin kuwa su ne, kekunan yaƙi shida da aka rufe, da shanu goma sha biyu, saniya guda daga kowane shugaba, da kuma keken yaƙi guda daga shugabanni biyu. Suka miƙa waɗannan a gaban tabanakul.
\p
\v 4 \nd Ubangiji\nd* ya ce wa Musa,
\v 5 “Ka karɓi abubuwan nan daga gare su, domin a yi amfani da su a aikin Tentin Sujada. Ka ba da su ga Lawiyawa, a ba kowane mutum bisa ga aikinsa.”
\p
\v 6 Haka fa Musa ya ɗauki kekunan yaƙi da shanun ya ba wa Lawiyawa.
\v 7 Ya ba wa Gershonawa, kekunan yaƙi biyu da shanu huɗu bisa ga aikinsu,
\v 8 ya kuma ya ba wa kabilar Merari kekunan yaƙi huɗu da shanu takwas bisa ga aikinsu. Aka ba da su duka a ƙarƙashin ikon Itamar ɗan Haruna, firist.
\v 9 Amma Musa bai ba wa Kohatawa kome ba, gama aikinsu shi ne lura da kayayyaki masu tsarki waɗanda ake ɗauka a kafaɗa.
\p
\v 10 Sa’ad da aka shafe bagaden da mai, sai shugabannin suka kawo hadayunsu saboda keɓewarsa, suka miƙa su a bagaden.
\v 11 Gama \nd Ubangiji\nd* ya riga ya gaya wa Musa cewa, “Kowace rana, shugaba guda zai kawo hadayarsa saboda keɓewar bagade.”
\b
\li4
\v 12 Wanda ya kawo hadayarsa a rana ta farko shi ne Nashon ɗan Amminadab, shugaban mutanen Yahuda.
\li1
\v 13 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri ne, kowannensu cike da lallausan gari, haɗe da mai kamar hadaya ta gari;
\li2
\v 14 ya kawo kwanon zinariya ɗaya, mai nauyin shekel goma, cike da turaren hayaƙi;
\li2
\v 15 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 16 ya kuma kawo bunsuru ɗaya domin hadaya don zunubi;
\li2
\v 17 da shanu biyu, raguna biyar, bunsurai biyar da kuma ’yan raguna biyar dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Nashon ɗan Amminadab.
\b
\li4
\v 18 A rana ta biyu, Netanel ɗan Zuwar, shugaban mutanen Issakar, ya kawo hadayarsa.
\li1
\v 19 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 20 ya kuma kawo kwanon zinariya ɗaya mai nauyin shekel, goma cike da turaren hayaƙi;
\li2
\v 21 da ƙaramin bijimi guda ɗaya, tunkiya ɗaya da rago, dukansu bana ɗaya-ɗaya domin hadaya ta ƙonawa;
\li2
\v 22 ya kuma kawo bunsuru ɗaya domin hadaya don zunubi;
\li2
\v 23 da shanu biyu, raguna biyar, bunsurai biyar da kuma ’yan raguna biyar dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Netanel ɗan Zuwar.
\b
\li4
\v 24 A rana ta uku, Eliyab ɗan Helon, shugaban mutanen Zebulun, ya kawo hadayarsa.
\li1
\v 25 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 26 ya kuma kawo kwanon zinariya ɗaya, mai nauyin shekel goma, cike da turaren hayaƙi;
\li2
\v 27 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 28 ya kuma kawo bunsuru ɗaya domin hadaya don zunubi;
\li2
\v 29 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Eliyab ɗan Helon.
\b
\li4
\v 30 A ranan ta huɗu, Elizur ɗan Shedeyur, shugaban mutanen Ruben, ya kawo hadayarsa.
\li1
\v 31 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 32 ya kuma kawo kwanon zinariya ɗaya mai nauyin shekel goma, cike da turaren hayaƙi;
\li2
\v 33 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 34 ya kuma kawo bunsuru ɗaya domin hadaya don zunubi;
\li2
\v 35 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Elizur ɗan Shedeyur.
\b
\li4
\v 36 A rana ta biyar, Shelumiyel ɗan Zurishaddai, shugaban mutanen Simeyon, ya kawo hadayarsa.
\li1
\v 37 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 38 ya kuma kawo kwanon zinariya ɗaya mai nauyin shekel goma, cike da turaren hayaƙi;
\li2
\v 39 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 40 ya kuma kawo bunsuru ɗaya domin hadaya don zunubi;
\li2
\v 41 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Shelumiyel ɗan Zurishaddai.
\b
\li4
\v 42 A rana ta shida, Eliyasaf ɗan Deyuwel, shugaban mutanen Gad, ya kawo hadayarsa.
\li1
\v 43 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 44 ya kuma kawo kwanon zinariya ɗaya mai nauyin shekel goma, cike da turaren hayaƙi;
\li2
\v 45 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 46 ya kuma kawo bunsuru ɗaya domin hadaya don zunubi;
\li2
\v 47 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Eliyasaf ɗan Deyuwel.
\b
\li4
\v 48 A rana ta bakwai, Elishama ɗan Ammihud, shugaban mutanen Efraim, ya kawo hadayarsa.
\li1
\v 49 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 50 kwanon zinariya ɗaya mai nauyin shekel goma, cike da turaren hayaƙi;
\li2
\v 51 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 52 ya kuma kawo bunsuru ɗaya domin hadaya don zunubi;
\li2
\v 53 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Elishama ɗan Ammihud.
\b
\li4
\v 54 A rana ta takwas, Gamaliyel ɗan Fedazur, shugaban mutanen Manasse, ya kawo hadayarsa.
\li1
\v 55 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 56 kwanon zinariya ɗaya mai nauyin shekel goma, cike da turaren hayaƙi;
\li2
\v 57 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 58 ya kuma kawo bunsuru ɗaya domin hadaya don zunubi;
\li2
\v 59 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Gamaliyel ɗan Fedazur.
\b
\li4
\v 60 A rana ta tara, Abidan ɗan Gideyoni, shugaban mutanen Benyamin, ya kawo hadayarsa.
\li1
\v 61 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 62 kwanon zinariya ɗaya mai nauyin shekel goma, cike da turaren hayaƙi;
\li2
\v 63 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 64 ya kuma kawo bunsuru ɗaya domin hadaya don zunubi;
\li2
\v 65 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Abidan ɗan Gideyoni.
\b
\li4
\v 66 A rana ta goma, Ahiyezer ɗan Ammishaddai, shugaban mutanen Dan, ya kawo hadayarsa.
\li1
\v 67 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 68 kwanon zinariya ɗaya mai nauyin shekel goma, cike da turaren hayaƙi;
\li2
\v 69 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 70 ya kuma kawo bunsuru ɗaya domin hadaya don zunubi;
\li2
\v 71 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Ahiyezer ɗan Ammishaddai.
\b
\li4
\v 72 A rana ta goma sha ɗaya, Fagiyel ɗan Okran, shugaban mutanen Asher, ya kawo hadayarsa.
\li1
\v 73 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 74 kwanon zinariya ɗaya mai nauyin shekel goma, cike da turaren hayaƙi;
\li2
\v 75 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 76 ya kuma kawo bunsuru ɗaya domin hadaya don zunubi;
\li2
\v 77 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Fagiyel ɗan Okran.
\b
\li4
\v 78 A rana ta goma sha biyu, Ahira ɗan Enan, shugaban mutanen Naftali, ya kawo hadayarsa.
\li1
\v 79 Hadayar da ya kawo ita ce,
\li2 faranti guda ɗaya na azurfa, nauyinsa shekel ɗari ɗaya da talatin, da kuma daro na yayyafawa na azurfa, nauyinsa shekel saba’in, dukan biyu, an auna su bisa ga ma’aunin shekel na tsattsarkan wuri, kowannensu cike da lallausan gari, haɗe da mai kamar hadaya ta gari;
\li2
\v 80 kwanon zinariya ɗaya mai nauyin shekel goma, cike da turaren hayaƙi;
\li2
\v 81 da ƙaramin bijimi guda ɗaya, tunkiya ɗaya, da rago, dukansu bana ɗaya-ɗaya domin hadaya ta ƙonawa;
\li2
\v 82 ya kuma kawo bunsuru ɗaya domin hadaya don zunubi;
\li2
\v 83 da shanu biyu, raguna biyar, bunsurai biyar da kuma ’yan raguna biyar, dukansu bana ɗaya-ɗaya, a miƙa su hadaya ta salama.
\li4 Wannan ita ce hadayar Ahira ɗan Enan.
\b
\li1
\v 84 Waɗannan su ne hadayun shugabannin Isra’ilawa saboda keɓewar bagade sa’ad da aka shafe shi,
\li2 an kawo faranta goma sha biyu na azurfa, darunan goma sha biyu na azurfa don yayyafawa, da kuma kwanonin zinariya goma sha biyu.
\v 85 Kowane faranti na azurfa yana da nauyin shekel ɗari da talatin, kuma kowane daro na azurfa don yayyafawa yana da nauyin shekel saba’in. Duka-duka dai, nauyin kwanonin azurfa, shekel dubu biyu ne da ɗari huɗu, bisa ga ma’aunin shekel na tsattsarkan wuri.
\v 86 Kwanonin zinariya goma sha biyu da aka cika da turaren hayaƙi kuwa, nauyinsu shekel goma ne kowanne, bisa ga ma’aunin shekel na tsattsarkan wuri. Duka-duka dai, nauyin kwanonin zinariya, shekel ɗari ɗaya ne da ashirin.
\li2
\v 87 Jimillar dabbobi don hadaya ta ƙonawa, ta kai ƙanana bijimai goma sha biyu, raguna goma sha biyu da ’yan raguna goma sha biyu, dukansu bana ɗaya-ɗaya, tare da hadayarsu ta hatsi. Aka yi amfani da bunsurai goma sha biyu domin hadaya don zunubi.
\li2
\v 88 Jimillar dabbobi don hadaya ta salama, ta kai shanu ashirin huɗu, raguna sittin, bunsurai sittin da kuma ’yan raguna sittin, dukansu bana ɗaya-ɗaya.
\b
\li4 Waɗannan su ne hadayu saboda keɓewar bagade, bayan an shafe shi.
\b
\p
\v 89 Sa’ad da Musa ya shiga Tentin Sujada don yă yi magana da \nd Ubangiji\nd*, sai ya ji murya tana magana da shi daga tsakanin kerubobi biyu a bisa murfin akwatin Alkawari. A ta haka \nd Ubangiji\nd* ya yi masa magana.
\c 8
\s1 Shiryawa fitilu
\p
\v 1 \nd Ubangiji\nd* ya ce wa Musa,
\v 2 “Yi magana da Haruna, ka ce masa, ‘Sa’ad da za ka shisshirya fitilun nan bakwai, ka shirya su yadda za su fuskanci gaba domin haskensu yă haskaka ta gaba.’ ”
\p
\v 3 Haka kuwa Haruna ya yi; ya shisshirya fitilun yadda za su fuskanci gaba a kan wurin ajiye fitilan, kamar dai yadda \nd Ubangiji\nd* ya umarci Musa.
\v 4 Ga yadda aka yi wurin ajiye fitilan. An ƙera shi da zinariya daga gindinsa har zuwa sama inda ya buɗu. Aka ƙera wurin ajiye fitilan yadda \nd Ubangiji\nd* ya nuna wa Musa.
\s1 Keɓewar Lawiyawa
\p
\v 5 \nd Ubangiji\nd* ya ce wa Musa,
\v 6 “Keɓe Lawiyawa daga sauran Isra’ilawa, ka tsarkake su.
\v 7 Ga yadda za ka tsarkake su, ka yayyafa musu ruwan tsarkakewa; ka sa su aske jikunansu duka su kuma wanke tufafinsu, ta haka za su tsarkake kansu.
\v 8 Ka sa su ɗauki ɗan bijimi tare da lallausan garin hadaya, kwaɓaɓɓe da mai; sa’an nan, kai kuma ka ɗauki ɗan bijimi na biyu na hadaya don zunubi.
\v 9 Ka kawo Lawiyawa a gaban Tentin Sujada, ka kuma kira taron Isra’ilawa duka.
\v 10 Za ka kawo Lawiyawa a gaban \nd Ubangiji\nd*, Isra’ilawa kuma za su ɗibiya musu hannuwansu.
\v 11 Haruna zai miƙa Lawiyawa a gaban \nd Ubangiji\nd* a matsayin hadaya ta kaɗawa daga Isra’ilawa, saboda a shirya su domin aikin \nd Ubangiji\nd*.
\p
\v 12 “Bayan Lawiyawa sun ɗibiya hannuwansu a kan bijiman, sai ka yi amfani da ɗaya a matsayin hadaya don zunubi ga \nd Ubangiji\nd*, ɗayan kuma domin hadaya ta ƙonawa, don yin kafara saboda Lawiyawa.
\v 13 Ka kuma sa Lawiyawa su tsaya a gaban Haruna da ’ya’yansa, sai ka miƙa su kamar hadaya ta kaɗawa ga \nd Ubangiji\nd*.
\v 14 Da haka za ka keɓe Lawiyawa daga sauran Isra’ilawa, Lawiyawa za su zama nawa.
\p
\v 15 “Bayan ka tsarkake Lawiyawa, ka kuma miƙa su kamar hadaya ta kaɗawa, sai su zo su yi aikinsu a Tentin Sujada.
\v 16 Gama dukansu an ba ni su daga cikin Isra’ilawa a maimakon dukan waɗanda suka fara buɗe mahaifa, wato, dukan ’ya’yan farin Isra’ilawa. Na karɓi Lawiyawa su zama nawa.
\v 17 Kowane ɗan farin haihuwa, ko mutum, ko dabba a Isra’ila, nawa ne. Sa’ad da na kashe ’ya’yan fari a Masar, na keɓe ’ya’yan fari na Isra’ilawa wa kaina.
\v 18 Na kuma ɗauki Lawiyawa a maimakon dukan ’ya’yan fari maza a Isra’ila.
\v 19 Cikin dukan Isra’ilawa, na ba da Lawiyawa kyauta ga Haruna da ’ya’yansa, su yi hidima a Tentin Sujada a madadin Isra’ilawa, su kuma yi kafara dominsu saboda kada annoba ta bugi Isra’ilawa sa’ad da suka je kusa da wuri mai tsarki.”
\p
\v 20 Musa, Haruna da kuma dukan taron Isra’ilawa, suka yi da Lawiyawa yadda \nd Ubangiji\nd* ya umarci Musa.
\v 21 Lawiyawa suka tsarkake kansu, suka kuma wanke tufafinsu. Sai Haruna ya miƙa su kamar hadaya ta kaɗawa a gaban \nd Ubangiji\nd*, ya kuma yi kafara saboda su don yă tsarkake su.
\v 22 Bayan haka, sai Lawiyawa suka zo don su yi aikinsu a Tentin Sujada, a ƙarƙashin Haruna da ’ya’yansa. Suka yi da Lawiyawa kamar dai yadda \nd Ubangiji\nd* ya umarci Musa.
\p
\v 23 \nd Ubangiji\nd* ya ce wa Musa,
\v 24 “Wannan ya shafi Lawiyawa ne, wato, mazan da suka kai shekara ashirin da biyar, ko fiye, za su zo su yi aiki a Tentin Sujada,
\v 25 amma in suka kai shekaru hamsin da haihuwa, dole su huta daga wannan aiki na yau da kullum, su kuma daina aiki.
\v 26 Za su iya taimakon ’yan’uwansu cikin tafiyar da ayyuka a Tentin Sujada, amma su kansu ba za su yi aikin ba. Haka fa za ka ba wa Lawiyawa aikinsu.”
\c 9
\s1 Bikin Ƙetarewa
\p
\v 1 \nd Ubangiji\nd* ya yi magana da Musa a Hamadar Sinai, a watan farko na shekara ta biyu bayan fitarsu daga ƙasar Masar. Ya ce,
\v 2 “Ka sa Isra’ilawa su yi Bikin Ƙetarewa a ƙayyadadden lokaci.
\v 3 A yi wannan bikin ƙayyadadden lokaci da yamma, a rana ta goma sha huɗu ga wannan wata, a yi shi bisa ga dokokinsa da ƙa’idodinsa.”
\p
\v 4 Saboda haka sai Musa ya gaya wa Isra’ilawa su yi Bikin Ƙetarewa,
\v 5 suka kuwa yi haka a Hamadar Sinai da yamma, a rana ta sha huɗu ga watan farko. Isra’ilawa suka yi dukan abubuwa yadda \nd Ubangiji\nd* ya umarci Musa.
\p
\v 6 Amma waɗansunsu ba su iya yin Bikin Ƙetarewa a ranar ba gama sun ƙazantu ta wurin taɓa gawa. Saboda haka suka zo wurin Musa da Haruna a wannan rana
\v 7 suka ce wa Musa, “Mun ƙazantu saboda mun taɓa gawa, don me aka hana mu mu ba da hadaya ga \nd Ubangiji\nd* tare da sauran Isra’ilawa a ƙayyadadden lokaci?”
\p
\v 8 Musa ya amsa musu ya ce, “Ku dakata sai na sami umarni daga wurin \nd Ubangiji\nd* game da ku.”
\p
\v 9 Sai \nd Ubangiji\nd* ya ce wa Musa,
\v 10 “Gaya wa Isra’ilawa cewa, ‘Sa’ad da waninku ko zuriyarku ya ƙazantu ta wurin taɓa gawa, ko kuwa ya yi tafiya mai nisa, duk da haka zai kiyaye Bikin Ƙetarewa ta \nd Ubangiji\nd*.
\v 11 Za su yi bikin da yamma, a rana ta sha huɗu ga wata na biyu. Za su ci naman tunkiya, tare da burodi marar yisti, da ganyaye masu ɗaci.
\v 12 Kada su bar kome daga cikinsa yă kai safe, ko a karye ƙashinsa. Sa’ad da suke Bikin Ƙetarewa, dole su kiyaye dukan ƙa’idodinsa.
\v 13 Amma in mutumin da yake da tsarki bai kuma yi tafiya ba, ya kuwa ƙi yă yi Bikin Ƙetarewar, dole a ware wannan mutum daga mutanensa, domin bai miƙa hadaya ga \nd Ubangiji\nd* a ƙayyadadden lokaci ba. Wannan mutum zai ɗauki alhakin zunubinsa.
\p
\v 14 “ ‘Baƙon da yake zaune a cikinku wanda yake so yă yi Bikin Ƙetarewar \nd Ubangiji\nd*, dole yă yi shi bisa ga dokokinsa da ƙa’idodinsa. Dole ku kasance da ƙa’ida ɗaya ga baƙo da kuma ɗan ƙasa.’ ”
\s1 Girgije a bisa tabanakul
\r (Fitowa 40.34-38)
\p
\v 15 A ranar da aka kafa Tenti na Alkawari, sai girgije ya rufe shi. Daga yamma har safe, girgijen da yake bisa tabanakul ya yi kama da wuta.
\v 16 Haka ya ci gaba da kasancewa; girgijen ya rufe shi, da dare kuma sai ya yi kamar wuta.
\v 17 Duk sa’ad da aka ɗaga girgijen daga Tentin, sai Isra’ilawa su kama hanya; duk inda girgijen ya tsaya, a nan Isra’ilawa za su yi sansani.
\v 18 Da umarnin \nd Ubangiji\nd*, Isra’ilawa suke tashi. Da umarninsa kuma suke sauka. Muddin girgijen yana tsaye a bisa tabanakul, sukan yi ta zamansu a sansanoni.
\v 19 Sa’ad da girgijen ya ci gaba da kasancewa a bisan tabanakul na dogon lokaci, Isra’ilawa sukan bi umarnin \nd Ubangiji\nd*, ba kuwa za su tashi ba.
\v 20 Wani lokaci girgijen yakan yi ’yan kwanaki ne kawai a bisa tabanakul; da umarnin \nd Ubangiji\nd* sukan kafa sansani da umarninsa kuma su tashi.
\v 21 Wani lokaci girgijen yakan zauna daga yamma har safiya ne kawai, sa’ad da kuma aka ɗaga shi da safe, sai su kama hanya. Ko da rana, ko da dare, duk sa’ad da aka ɗaga girgijen, sai su ma su tashi.
\v 22 Ko girgijen ya yi kwana biyu a bisa tabanakul, ko wata guda, ko shekara, Isra’ilawa za su zauna a sansani ba kuwa za su tashi ba; amma sa’ad da aka ɗaga shi, sai su kuma su tashi.
\v 23 Da umarnin \nd Ubangiji\nd* sukan kafa sansani, da umarninsa kuma sukan tashi. Sukan bi umarnin \nd Ubangiji\nd*, bisa ga umarninsa ta wurin Musa.
\c 10
\s1 Kakakin azurfa
\p
\v 1 \nd Ubangiji\nd* ya ce wa Musa,
\v 2 “Ka ƙera kakaki guda biyu na azurfa, ka kuma yi amfani da su don kira taron jama’a wuri ɗaya, don kuma ka riƙa sanar da su lokacin tashi daga sansani.
\v 3 Sa’ad da aka busa su biyu, dukan jama’a za su taru a gabanka a ƙofar Tentin Sujada.
\v 4 In ɗaya ne kaɗai aka busa, sai shugabannin kabilan Isra’ila, su taru a gabanka.
\v 5 Sa’ad da aka ji karar busar kakaki, sai sansanin da yake a gabashi, su kama hanya.
\v 6 A kara ta biyu, sansanin da yake a kudanci, su kama hanya. Busan kakaki zai zama alama ta kama hanya.
\v 7 In don a tara jama’a ne, sai a busa kakaki, amma ba da irin alama ɗaya ba.
\p
\v 8 “’Ya’yan Haruna, firistoci ne, za su busa kakaki. Wannan za tă zama dawwammamiyar farilla gare ku da kuma tsararraki masu zuwa.
\v 9 Duk lokacin da za ku tafi yaƙi a ƙasarku, in akwai waɗansu da suke matsa muku, za ku yi amfani da waɗannan kakaki ta wurin hura su, alama ce, cewa za a je yaƙi. Sa’an nan \nd Ubangiji\nd* Allahnku zai tuna da ku, yă cece ku daga maƙiyanku.
\v 10 Haka ma in kuna cikin jin daɗinku, musamman lokacin da kuke bukukkuwanku, kamar Bikin Sabon Wata da dai kowane Bikinku, za ku hura waɗannan kakaki lokacin da kuke miƙa hadayunku na ƙonawa, da hadayunku na salama, za su kuma zama muku abin tunawa a gaban Allahnku. Ni ne \nd Ubangiji\nd* Allahnku.”
\s1 Isra’ilawa sun bar Sinai
\p
\v 11 A rana ta ashirin ga wata na biyu, a shekara ta biyu, sai girgijen ya tashi daga tabanakul na Shaida.
\v 12 Sai Isra’ilawa suka tashi daki-daki daga Hamadar Sinai, suna tafiya daga wuri zuwa wuri, har sai da girgijen ya tsaya a Hamadar Faran.
\v 13 Suka kama hanya, a wannan lokaci, bisa umarnin \nd Ubangiji\nd*, ta wurin Musa.
\p
\v 14 Ɓangarorin sansanin Yahuda suka fara tashi, bisa ga ƙa’idar da aka yi, aka kuma umarta. Nashon ɗan Amminadab ne shugaba.
\v 15 Netanel ɗan Zuwar ne shugaban ɓangaren kabilar Issakar,
\v 16 Eliyab ɗan Helon kuma shi ne shugaban ɓangaren kabilar Zebulun.
\v 17 Sa’an nan aka saukar da tabanakul ƙasa, Gershonawa da mutanen Merari da suke ɗauke da shi suka kama hanya.
\p
\v 18 Sai ɓangarori sansanin Ruben suka biyo, bisa ga ƙa’idar da aka yi, aka kuma umarta. Elizur ɗan Shedeyur ne shugaba.
\v 19 Shelumiyel ɗan Zurishaddai ne shugaban ɓangaren kabilar Simeyon,
\v 20 Eliyasaf ɗan Deyuwel kuma shi ne shugaban ɓangaren kabilar Gad.
\v 21 Sai Kohatawa suka kama hanya, ɗauke da kayayyaki masu tsarki, domin kafin su kai wurin da za a kafa sansani, a riga an kafa tabanakul.
\p
\v 22 Biye da waɗannan kuma sai ɓangaren sansanin kabilar Efraim suka biyo bisa ga ƙa’ida da aka yi, aka kuma umarta. Elishama ɗan Ammihud ne shugaba.
\v 23 Gamaliyel ɗan Fedazur ne shugaban ɓangaren kabilar Manasse,
\v 24 Abidan ɗan Gideyoni kuma shi ne shugaban ɓangaren kabilar Benyamin.
\p
\v 25 A ƙarshe, a matsayi masu gadin bayan dukan ɓangarori, sai ɓangaren sansanin Dan suka tashi bisa ga ƙa’idar da aka yi, aka kuma umarta. Ahiyezer ɗan Ammishaddai ne shugaba.
\v 26 Fagiyel ɗan Okran ne shugaban ɓangaren kabilan Asher,
\v 27 Ahira ɗan Enan kuma shi ne shugaban kabilar Naftali.
\v 28 Wannan shi ne tsarin tafiyar ɓangarorin Isra’ilawa, sa’ad da sukan kama hanya.
\p
\v 29 Sai Musa ya ce wa Hobab ɗan Reyuwel Bamidiyane surukinsa, “Yanzu fa, muna shirin tashi ne daga nan, domin mu tafi inda \nd Ubangiji\nd* ya ce, ‘Zan ba ku.’ Ka zo tare da mu, za mu kuwa yi maka alheri, gama \nd Ubangiji\nd* ya yi wa Isra’ilawa alkawari abubuwa masu kyau.”
\p
\v 30 Ya amsa, ya ce “A’a, ba zan tafi ba; zan koma ƙasata da kuma wurin mutanena.”
\p
\v 31 Amma Musa ya ce, “Ina roƙonka kada ka rabu da mu. Ka san inda ya kamata mu kafa sansani a hamada, za ka kuma zama idanunmu.
\v 32 In ka zo tare da mu, za mu raba duk abin alherin \nd Ubangiji\nd* ya ba mu tare da kai.”
\p
\v 33 Saboda haka suka kama hanya daga dutsen \nd Ubangiji\nd*, suka yi tafiya kwana uku. Akwatin alkawarin \nd Ubangiji\nd* ya ja gabansu a waɗannan kwanaki uku, don yă samo musu masauƙi.
\v 34 A duk lokacin da suka tashi daga sansani, girgijen \nd Ubangiji\nd* ya inuwantar da su da rana.
\p
\v 35 Duk kuma sa’ad da akwatin ya kama hanya, sai Musa ya ce,
\q1 “Ka tashi, ya \nd Ubangiji\nd*!
\q2 Ka sa maƙiyanka su warwatse;
\q2 masu ƙinka kuma su gudu a gabanka.”
\p
\v 36 Duk sa’ad da akwatin ya sauka kuma, sai Musa ya ce,
\q1 “Ka komo, ya \nd Ubangiji\nd*,
\q2 a wurin dubban da ba a iya ƙidayawa na iyalan Isra’ila.”
\c 11
\s1 Wuta daga wurin \nd Ubangiji\nd*
\p
\v 1 Da \nd Ubangiji\nd* ya ji gunagunin da mutanen suke yi saboda wahalarsu, sai ya husata ƙwarai. Sai wuta daga \nd Ubangiji\nd* ta yi ta ci a cikinsu har ta ƙone waɗansu wurare na sansanin.
\v 2 Da jama’ar suka yi wa Musa kuka, sai ya yi addu’a ga \nd Ubangiji\nd*, wutar kuwa ta mutu.
\v 3 Saboda haka aka kira wannan wuri Tabera, gama a wurin ne wuta daga \nd Ubangiji\nd* ta ƙuna a cikinsu.
\s1 Makware daga \nd Ubangiji\nd*
\p
\v 4 Wata rana, baƙin da suke cikinsu, suka fara kwaɗayin waɗansu abinci, har suka sa Isra’ilawa suka fara kuka, suna cewa, “Da mun sami nama mun ci mana!
\v 5 Mun tuna da kifin da muka ci kyauta a Masar, haka ma kayan lambu irin su kukumba, guna, safa, albasa da kuma tafarnuwa.
\v 6 Amma ga shi yanzu ba mu da wani abin marmari; in ba wannan Manna ba!”
\p
\v 7 Manna kuwa kamar tsabar riɗi take, kamanninta kuma kamar ƙaro ne.
\v 8 Mutane sukan fita su tattara ta, su niƙa a dutsen niƙa, ko kuwa su daka a turmi. Su dafa, ko su yi waina da ita. Ɗanɗanonta yakan yi kamar abin da aka yi da man zaitun.
\v 9 Sa’ad da raɓa tana saukowa da dad dare a kan sansani, Manna ma takan sauko.
\p
\v 10 Musa ya ji mutanen suna ta gunaguni ko’ina a cikin iyalansu, kowane mutum a ƙofar tentinsa. \nd Ubangiji\nd* kuwa ya husata ƙwarai, sai Musa ya damu.
\v 11 Sai ya ce wa \nd Ubangiji\nd*, “Me ya sa ka kawo wannan damuwar a kan bawanka? Me na yi da ya ɓata maka rai har ka ɗora dukan nauyin mutanen nan a kaina?
\v 12 Ni ne na yi cikin dukan mutanen nan? Ni ne na haife su? To, me ya sa ka ce in ɗauke su a ƙirjina kamar yadda mai reno yake rungume jariri, zuwa ƙasa wadda ka yi alkawari da rantsuwa za ka ba wa kakanninsu?
\v 13 Ina ne zan sami nama in waɗannan mutane? Sun dinga yin mini kuka suna cewa ‘Ka ba mu nama mu ci!’
\v 14 Ba zan iya ɗaukan dukan mutanen nan ni kaɗai ba, nauyin ya yi mini yawa.
\v 15 In haka za ka yi da ni, ka kashe ni yanzu, in na sami tagomashi daga gare ka, kada ka bar ni in rayu in ga wannan baƙin ciki.”
\p
\v 16 Sai \nd Ubangiji\nd* ya ce wa Musa, “Ka tattaro mini dattawa saba’in daga cikin mutanen Isra’ila, waɗanda aka sani su ne dattawa da kuma shugabanni a cikin jama’a. Ka sa su zo Tentin Sujada, su tsaya a can tare da kai.
\v 17 Zan sauko in yi magana da kai a can, zan kuma ɗauki Ruhun da yake kanka in mai da shi wajensu. Za su taimake ka ɗaukan nauyin mutane, don yă zama ba kai kaɗai ba ne mai ɗaukan kaya.
\p
\v 18 “Ka gaya wa mutane, ‘Ku tsarkake kanku don gobe, za ku ci nama. \nd Ubangiji\nd* ya ji ku sa’ad da kuka yi kuka cewa, “Da mun sami nama mun ci mana! Ai, da ba mu da damuwa, gama lokacin da muke zama cikin Masar ba mu da damuwa!” Yanzu \nd Ubangiji\nd* zai ba ku nama, za ku kuma ci.
\v 19 Ba za ku ci shi na kwana ɗaya, ko biyu, ko biyar, ko goma, ko kuma kwana ashirin kaɗai ba,
\v 20 amma za ku ci har na wata guda cur, sai ya gundure ku a hanci har ku yi ƙyamarsa, domin kun ƙi \nd Ubangiji\nd* wanda yake cikinku, kuka yi kuka a gabansa, kuna cewa, “Don me ma muka bar ƙasar Masar?” ’ ”
\p
\v 21 Amma Musa ya ce, “Ga ni a cikin mutane dubu ɗari shida tafe tare da ni, kana kuma cewa, ‘Zan ba su nama su ci har wata guda cur!’
\v 22 Za su ma sami isashe in har aka yanka musu garkuna tumaki da na shanu? Za su sami isashe in aka kama musu dukan kifin teku?”
\p
\v 23 \nd Ubangiji\nd* ya ce wa Musa, “Akwai abin da ya fi ƙarfina ne? Bari ka gani ko abin da na ce zan yi, zai faru ko babu.”
\p
\v 24 Saboda haka Musa ya fita ya gaya wa jama’a abin da \nd Ubangiji\nd* ya faɗa. Ya tattaro dattawansu saba’in, ya sa suka tsaya kewaye da Tentin Sujada.
\p
\v 25 Sa’an nan \nd Ubangiji\nd* ya sauko daga girgije, ya yi magana da shi, ya kuma ɗauke Ruhun da yake kan Musa ya ɗora shi a kan dattawa saba’in nan. Sa’ad da Ruhun ya zauna a kansu, sai suka yi annabci, amma daga wannan ba su ƙara yin haka kuma ba.
\p
\v 26 To, fa, akwai dattawa biyu da suka kasance a sansani, wato, Eldad da Medad. Su ma an lasafta su cikin dattawan, amma ba su fita zuwa Tentin Sujada ba. Duk da haka Ruhun ya sauka a kansu, suka kuma yi annabci a cikin sansanin.
\v 27 Wani saurayi ya sheƙa a guje zuwa wajen Musa ya ce, “Eldad da Medad suna can suna annabci a sansani.”
\p
\v 28 Sai Yoshuwa ɗan Nun, wanda yake mataimakin Musa tun yana saurayi, ya amsa ya ce, “Ranka yă daɗe, Musa, ka hana su!”
\p
\v 29 Amma Musa ya amsa ya ce, “Kana kishi domina ne? Da ma a ce dukan mutanen \nd Ubangiji\nd* annabawa ne, da ma a kuma ce \nd Ubangiji\nd* ya sa Ruhunsa a kansu mana!”
\v 30 Sai Musa da dattawan Isra’ila suka koma sansani.
\p
\v 31 Ana nan, sai \nd Ubangiji\nd* ya kawo wata iska mai tsanani ta koro makware daga teku. Ta bar su birjik kewaye da sansani, tsayinsu daga ƙasa ya kai kamu biyu, misalin tafiyar nisan yini guda ta kowace fuska.
\v 32 Dukan yini da dukan dare da kuma kashegari, mutane suka fito suka tattara makware. Ba wanda ya kāsa tara ƙasa da garwa goma. Sai suka shanya abinsu kewaye da sansanin.
\v 33 Amma da suna cikin cin naman, tun ba su ma haɗiye ba, sai \nd Ubangiji\nd* ya husata sosai a kan jama’ar, ya buge su da annoba mai zafi.
\v 34 Saboda haka aka kira wannan wuri Kibrot Hatta’awa,\f + \fr 11.34 \fq Kibrot Hatta’awa \ft yana nufin \fqa makabartan kwaɗayi.\f* gama a can ne aka binne mutanen nan makwaɗaita.
\p
\v 35 Daga Kibrot Hatta’awa, mutane suka yi tafiya zuwa Hazerot, a can suka sauka.
\c 12
\s1 Miriyam da Haruna sun tayar wa Musa
\p
\v 1 Miriyam da Haruna suka fara zargin Musa saboda matarsa ’yar ƙasar Kush da ya aura.
\v 2 Suka ce, “\nd Ubangiji\nd* ya yi magana ta wurin Musa ne kaɗai? Ashe, bai yi magana ta wurinmu mu ma ba?” \nd Ubangiji\nd* kuwa ya ji wannan.
\p
\v 3 (Musa kuwa mutum ne mai tawali’u ƙwarai, mafi tawali’u fiye da kowane mutum a duniya.)
\p
\v 4 Nan da nan \nd Ubangiji\nd* ya ce wa Musa, da Haruna da kuma Miriyam, “Ku fita ku tafi Tentin Sujada, dukanku uku.” Sai dukansu uku suka tafi.
\v 5 Sai \nd Ubangiji\nd* ya sauko a cikin ginshiƙin girgije; ya tsaya a bakin ƙofar Tenti, ya kira Haruna da Miriyam. Sa’ad da su biyu suka gusa gaba,
\v 6 sai ya ce, “Ku ji abin da zan faɗa,
\q1 “Duk lokacin da akwai annabin \nd Ubangiji\nd* a cikinku,
\q2 nakan bayyana kaina gare shi cikin wahayi,
\q2 in yi magana da shi cikin mafarkai.
\q1
\v 7 Amma ba haka nake magana da Musa bawana ba;
\q2 na sa shi yă lura da dukan jama’ata Isra’ila.
\q1
\v 8 Da shi nake magana fuska da fuska,
\q2 a fili kuma, ba a kacici-kacici ba;
\q2 yakan ga siffar \nd Ubangiji\nd*.
\q1 To, me ya sa ba ku ji tsoro
\q2 ku yi magana a kan bawana Musa ba?”
\p
\v 9 Sai fushin \nd Ubangiji\nd* ya yi ƙuna a kansu, ya kuma rabu da su.
\p
\v 10 Da girgijen ya tashi daga bisa Tentin, sai ga Miriyam tsaye, kuturwa, fari fat. Haruna kuwa ya juya wajenta ya ga ta kuturce;
\v 11 sai Haruna ya ce wa Musa, “Ranka yă daɗe, ina roƙonka kada ka hukunta mu, gama zunubin da muka yi, mun yi ne cikin wauta.
\v 12 Kada ka sa ta zama kamar haifaffen mataccen jariri daga cikin mahaifiya wanda rabin jikin ruɓaɓɓe ne.”
\p
\v 13 Saboda haka sai Musa ya yi kuka ga \nd Ubangiji\nd* ya ce, “Ya Allah, ina roƙonka ka warkar da ita!”
\p
\v 14 Sai \nd Ubangiji\nd* ya ce wa Musa, “Da a ce mahaifinta ne ya tofa mata miyau a fuskarta, ashe, ba za tă ji kunya har kwana bakwai ba? A fitar da ita bayan sansani kwana bakwai; bayan haka za a iya dawo da ita.”
\v 15 Haka aka fitar da Miriyam bayan sansani kwana bakwai, mutane kuwa ba su ci gaba da tafiya ba sai da aka dawo da ita.
\p
\v 16 Bayan haka sai mutane suka bar Hazerot suka sauka a Hamadan Faran.
\c 13
\s1 Leƙen asirin ƙasar Kan’ana
\r (Maimaitawar Shari’a 1.19-33)
\p
\v 1 \nd Ubangiji\nd* ya ce wa Musa,
\v 2 “Ka aiki waɗansu mutane zuwa ƙasar Kan’ana, wadda nake ba Isra’ilawa. Daga kowace kabila, ka aiki ɗaya daga cikin shugabanninta.”
\p
\v 3 Saboda haka bisa ga umarnin \nd Ubangiji\nd*, Musa ya aike su daga Hamadan Faran. Dukansu kuwa shugabanni ne na Isra’ilawa.
\b
\li4
\v 4 Shugabannin kuwa su ne,
\b
\li1 Shammuwa ɗan Zakkur, daga kabilar Ruben;
\li1
\v 5 Shafat ɗan Hori, daga kabilar Simeyon;
\li1
\v 6 Kaleb ɗan Yefunne, daga kabilar Yahuda;
\li1
\v 7 Igal ɗan Yusuf, daga kabilar Issakar;
\li1
\v 8 Hosheya ɗan Nun, daga kabilar Efraim;
\li1
\v 9 daga kabilar Benyamin, Falti ɗan Rafu;
\li1
\v 10 Gaddiyel ɗan Sodi, daga kabilar Zebulun;
\li1
\v 11 Gaddi ɗan Susi, daga kabilar Manasse (wata kabilar Yusuf);
\li1
\v 12 Ammiyel ɗan Gemalli, daga kabilar Dan;
\li1
\v 13 Setur ɗan Mika’ilu, daga kabilar Asher;
\li1
\v 14 Nabi ɗan Bofsi, daga kabilar Naftali;
\li1
\v 15 Geyuwel ɗan Maki, daga kabilar Gad.
\b
\li4
\v 16 Waɗannan su ne sunayen mutanen da Musa ya aika su binciki ƙasar. (Sai Musa ya ba Hosheya ɗan Nun, suna Yoshuwa.)
\b
\p
\v 17 Sa’ad da Musa ya aike su domin su binciki Kan’ana ya ce, “Ku haura, ku ratsa ta Negeb har zuwa ƙasar tudu.
\v 18 Ku ga yadda ƙasar take, ku ga ko mutanen da suke zama a can ƙarfafa ne, ko raunannu, ko su kima ne, ko kuma suna da yawa.
\v 19 Wace irin ƙasa ce suke zama a ciki, Mai kyau ce, ko mummuna? Waɗanne irin birane ne suke zama a ciki? Suna da katanga, ko babu?
\v 20 Yaya ƙasar take? Tana da wadata, ko babu? Akwai itatuwa, ko babu? Ku yi iya ƙoƙarinku ku ɗebo daga cikin albarkar ƙasar ku kawo.” (Lokacin farkon nunan inabi ne.)
\p
\v 21 Saboda haka suka haura, suka binciki ƙasar daga Hamadan Zin har zuwa Rehob, wajen Lebo\f + \fr 13.21 \ft Ko kuwa \fqa wajen ƙofar zuwa\f* Hamat.
\v 22 Suka kuma haura ta Negeb, suka iso Hebron, inda Ahiman, da Sheshai, da Talmai, zuriyar Anak, suke zama. (An gina Hebron da shekara bakwai kafin a gina Zowan a Masar.)
\v 23 Da suka iso Kwarin Eshkol,\f + \fr 13.23 \fq Eshkol \ft yana nufin \fqa cunkus; \ft haka ma a aya 24.\f* sai suka yanko reshe guda na nonon inabi tare da ’ya’yansa cunkus. Mutum biyu suka ɗauka shi rataye a sanda a kafaɗarsu, suka haɗa tare da rumman da kuma ɓaure.
\v 24 Sai aka kira wurin Kwarin Eshkol saboda nonon inabin da suka yi cunkus, wanda Isra’ilawa suka yanko a wurin.
\v 25 A ƙarshen kwana arba’in sai suka komo daga bincikensu.
\s1 Rahoto a kan binciken
\p
\v 26 Suka dawo wurin Musa, da Haruna, da dukan jama’ar Isra’ilawa, a Kadesh, a Hamadan Faran. A can suka ba da rahoton ga dukan taron da yake wurin, suka kuma nuna musu amfanin ƙasar.
\v 27 Suka ce wa Musa, “Mun je ƙasar da ka aike mu, ƙasar tana zub da madara da zuma! Ga kuma amfaninta.
\v 28 Amma fa mazaunan can ɗin ƙarfafa ne, an kuma kewaye biranen da manya-manyan katanga. Mun kuma ga zuriyar Anak a can.
\v 29 Amalekawa suna zama a Negeb; Hittiyawa, Yebusiyawa da kuma Amoriyawa, suna zama ne a ƙasar tudu. Kan’aniyawa kuma suna zama kusa da teku da kuma a bakin Urdun.”
\p
\v 30 Sai Kaleb ya sa mutane suka yi shiru a gaban Musa, sai ya ce, “Ya kamata mu tafi mu mallaki ƙasar, gama lalle za mu iya cinta.”
\p
\v 31 Amma sauran mutanen da suka je tare da shi, suka ce, “Ba za mu iya kara da mutanen nan ba; sun fi mu ƙarfi.”
\v 32 Sai suka yaɗa labari marar kyau ga Isra’ilawa game da ƙasar da suka binciko. Suka ce, “Ƙasar da muka ratsa cikinta domin mu leƙi asirinta, tana cinye waɗanda suke zama a cikinta. Dukan mutanen da muka gani a wurin, ƙatti ne.
\v 33 Mun ga Nefilimawa a can (zuriyar Anak sun fito ne daga Nefilim). Sai muka ga kanmu kamar fāra ne kawai, haka kuwa muke a gare su.”
\c 14
\s1 Mutane sun yi tawaye
\p
\v 1 A daren nan, sai dukan jama’ar suka tā da murya, suka yi kuka da ƙarfi.
\v 2 Dukan Isra’ilawa suka yi gunaguni a kan Musa da Haruna, dukan taron kuwa suka ce musu, “Da ma mun mutu a Masar! Ko kuma a wannan hamada ma!
\v 3 Don me \nd Ubangiji\nd* yana kawo mu wannan ƙasa yă bar mu kawai mu mutu da takobi? A kuma kwashe matanmu da ’ya’yanmu ganima. Ashe, bai fi mana mu koma Masar ba?”
\v 4 Sai suka ce wa junansu, “Mu naɗa wa kanmu shugaba, mu koma Masar.”
\p
\v 5 Sai Musa da Haruna suka fāɗi rubda ciki a gaban jama’ar Isra’ilawa da suka taru a can.
\v 6 Yoshuwa ɗan Nun da Kaleb ɗan Yefunne waɗanda suke tare da masu leƙo asirin ƙasar, suka yayyage tufafinsu
\v 7 suka ce wa dukan taron Isra’ilawa, “Ƙasar da muka ratsa, muka kuma leƙi asirinta, tana da kyau sosai.
\v 8 In \nd Ubangiji\nd* ya ji daɗinmu, zai kai mu ƙasan nan, ƙasar da take zub da madara da zuma, yă kuwa ba mu ita.
\v 9 Sai dai kada ku tayar wa \nd Ubangiji\nd*. Kada kuma ku ji tsoron mutane ƙasar, domin za mu gama da su. Kāriyarsu ta gama, amma \nd Ubangiji\nd* yana nan tare da mu. Kada ku ji tsoronsu.”
\p
\v 10 Amma taron jama’a suka ce za su jajjefe su da duwatsu. Sai ɗaukakar \nd Ubangiji\nd* ta bayyana a Tentin Sujada ga dukan Isra’ilawa.
\v 11 \nd Ubangiji\nd* ya ce wa Musa, “Har yaushe mutanen nan za su rena ni? Har yaushe za su ƙi gaskata da ni, duk da yawan mu’ujizan da nake yi a cikinsu?
\v 12 Zan buge su duka da annoba, in hallaka su, amma zan mai da kai al’umma mai girma, da kuma ƙarfi fiye da su.”
\p
\v 13 Sai Musa ya ce wa \nd Ubangiji\nd*, “Ai, Masarawa za su ji game da wannan! Da ikonka ka fitar da mutanen nan daga cikinsu.
\v 14 Za su kuwa gaya wa mutanen wannan ƙasa. Sun riga sun ji cewa kai, ya \nd Ubangiji\nd*, kana tare da waɗannan mutane, kuma cewa kai, ya \nd Ubangiji\nd*, an gan ka fuska da fuska, cewa girgijenka ya tsaya bisansu, cewa kana tafiya a gabansu cikin ginshiƙin girgije da rana, da ginshiƙin wuta kuma da dare.
\v 15 In ka kashe dukan mutanen nan gaba ɗaya, al’ummai da suka ji wannan labari game da kai za su ce,
\v 16 ‘\nd Ubangiji\nd* ya kāsa kai waɗannan mutane a ƙasar da ya yi alkawari da rantsuwa ne, shi ya sa ya kashe su a hamada.’
\p
\v 17 “Yanzu bari \nd Ubangiji\nd* yă nuna ikonsa, kamar dai yadda ka furta.
\v 18 ‘\nd Ubangiji\nd* mai jinkiri fushi ne, mai yawan ƙauna, mai gafarta zunubi da tawaye. Duk da haka ba ya ƙyale mai laifi, babu horo. Yana horin ’ya’ya saboda zunubin iyayensu har tsara ta uku, da ta huɗu.’
\v 19 Bisa ga ƙaunarka mai girma, ka gafarta zunubin mutanen nan, kamar dai yadda ka gafarta musu daga lokacin da suka bar Masar har zuwa yanzu.”
\p
\v 20 \nd Ubangiji\nd* ya amsa ya ce, “Na gafarta musu, yadda ka roƙa.
\v 21 Duk da haka, muddin ina raye, kuma muddin ɗaukakar \nd Ubangiji\nd* ta cika dukan duniya,
\v 22 ko ɗaya daga cikinsu da suka ga ɗaukakata da mu’ujizai da na yi a Masar, da kuma a cikin hamada, da suka ƙi yin mini biyayya, suka kuma gwada ni har sau goma,
\v 23 ba ko ɗayansu da zai gan ƙasar da na yi alkawari da rantsuwa zan ba wa kakanninsu. Ba ko ɗaya da ya rena ni, da zai taɓa ganinta.
\v 24 Amma domin Kaleb bawana ya kasance da ruhu dabam, ya kuma bi ni da zuciya ɗaya, zan kai shi cikin ƙasar da ya je, zuriyarsa kuwa za su gāje ta.
\v 25 Da yake Amalekawa da Kan’aniyawa suna zama a kwarin, gobe sai ka koma baya, ka nufi wajen hamada ta hanyar Jan Teku.”\f + \fr 14.25 \ft Da Ibraniyanci \fqa Yam Suf; \ft wato, Tekun Iwa.\f*
\p
\v 26 \nd Ubangiji\nd* ya ce wa Musa da Haruna,
\v 27 “Har yaushe wannan muguwar al’umma za tă yi gunaguni a kaina? Na ji koke-koken waɗannan Isra’ilawa masu gunaguni.
\v 28 Saboda haka ka gaya musu cewa, ‘Muddin ina raye, in ji \nd Ubangiji\nd*, zan yi muku daidai da abin da na ji kuke faɗa.
\v 29 A cikin wannan hamadan, jikunanku za su fāɗi, kowanne a cikinku mai shekara ashirin ko fiye, wanda aka ƙirga shi cikin ƙidaya, wanda kuma ya yi gunaguni a kaina, da zai shiga wannan ƙasa.
\v 30 Ba ko ɗaya daga cikinku da zai shiga ƙasar da na ɗaga hannu na rantse, za tă zama gidanku, sai dai Kaleb ɗan Yefunne da Yoshuwa ɗan Nun.
\v 31 Amma game da ’ya’yanku da kuka ce za a kwashe ganima, zan kawo su cikin ƙasar, su ji daɗin ƙasar wadda kuka ƙi.
\v 32 Amma ku, jikunanku za su fāɗi a wannan hamada.
\v 33 ’Ya’yanku za su zama makiyaya a nan, shekaru arba’in suna shan wahala domin rashin amincinku, har sai mutum na ƙarshe a cikinku ya kwanta a hamada.
\v 34 Shekaru arba’in, shekara ɗaya a madadi kwana ɗaya cikin kwanakin arba’in da kuka ɗauka kuka leƙi asirin ƙasa, za ku sha wahala saboda zunubanku, ku kuma san abin da ake nufi da sa ni in yi gāba da ku.’
\v 35 Ni, \nd Ubangiji\nd* na faɗa, zan kuwa aikata waɗannan abubuwa a kan dukan muguwar jama’an nan da suka haɗa kai, suka tayar mini. Za su sadu da ƙarshensu a wannan hamada; a nan za su mutu.”
\p
\v 36 Saboda haka mutanen da Musa ya aika, su leƙo asirin ƙasar, waɗanda suka komo, suka sa taron jama’a su yi gunaguni a kansa saboda sun kawo rahoto mai banrazana a kan ƙasar,
\v 37 waɗannan mutanen da suka kawo rahoto mai banrazana a kan ƙasar, annoba ta buge su, suka kuwa mutu a gaban \nd Ubangiji\nd*.
\v 38 Daga cikin mutanen da suka leƙo asirin ƙasar, Yoshuwa ɗan Nun, da Kaleb ɗan Yefunne ne, kaɗai suka rayu.
\r (Maimaitawar Shari’a 1.41-45)
\p
\v 39 Da Musa ya gaya wa dukan Isra’ilawa wannan labari, sai suka yi baƙin ciki ƙwarai.
\v 40 Kashegari da sassafe suka haura ta wajen ƙasa mai tudu suka ce, “Mun yi zunubi, za mu tafi inda \nd Ubangiji\nd* ya yi alkawari.”
\p
\v 41 Amma Musa ya ce, “Don me kuke rashin biyayya da umarnin \nd Ubangiji\nd*? Wannan ba zai yiwu ba!
\v 42 Kada ku haura, domin \nd Ubangiji\nd*, ba ya tare da ku. Magabtanku za su ci nasara a kanku,
\v 43 gama Amalekawa da Kan’aniyawa za su kara da ku a can. Domin kun juya daga \nd Ubangiji\nd*, ba zai kasance da ku ba, za a kuma karkashe ku da takobi.”
\p
\v 44 Duk da haka, suka yi tsammani ba zai zama haka ba, sai suka haura ta wajen ƙasa mai tudu, Musa da akwatin alkawarin \nd Ubangiji\nd* dai ba su gusa daga sansanin ba.
\v 45 Sai Amalekawa da Kan’aniyawa mazaunan ƙasar tudu, suka gangaro suka auka musu, suka bubbuge su suka kokkore su har Horma.
\c 15
\s1 Ƙarin hadayu
\p
\v 1 \nd Ubangiji\nd* ya ce wa Musa,
\v 2 “Ka yi magana da Isra’ilawa, ka ce musu, ‘Bayan kun shiga ƙasar da nake ba ku a matsayin gida,
\v 3 kuka yi hadayar da akan yi da wuta ga \nd Ubangiji\nd*, daga cikin shanu, ko tumaki, abin ƙanshi mai daɗi ga \nd Ubangiji\nd*, ko hadaya ta ƙonawa, ko hadayu don alkawura na musamman, ko hadayar yardar rai, ko kuma hadaya ta biki,
\v 4 sai shi wanda ya kawo hadayar yă miƙa wa \nd Ubangiji\nd* hadaya ta gari mai laushi mai kyau, kashi ɗaya bisa goma na efa wanda aka kwaɓa da kwalaba ɗaya na mai.
\v 5 Da kowane ɗan rago don hadaya ta ƙonawa, a shirya kwalaba ɗaya na ruwan inabi, a matsayin hadaya ta sha.
\p
\v 6 “ ‘In da rago ne za a miƙa, to, sai a shirya hadaya ta gari mai laushi, garin yă zama kashi biyu bisa goma na efa. A kwaɓa shi da kashi ɗaya bisa uku na garwan mai,
\v 7 da kashi ɗaya bisa uku na garwan ruwan inabi, a matsayin hadaya ta sha. A miƙa ta abin ƙanshi mai daɗi ga \nd Ubangiji\nd*.
\p
\v 8 “ ‘Sa’ad da kuka shirya rago don hadaya ta ƙonawa saboda alkawari na musamman, ko hadaya ta salama ga \nd Ubangiji\nd*,
\v 9 sai ku kawo hadaya ta gari tare da bijimi, kashi ɗaya bisa uku na gari mai laushi kwaɓaɓɓe da rabin garwan mai.
\v 10 A kuma kawo rabin garwan ruwan inabi na hadaya ta sha. Za tă zama hadayar da aka yi da wuta mai daɗin ƙanshi ga \nd Ubangiji\nd*.
\v 11 Haka za a yi da kowane bijimi, ko rago, ko ɗan rago, ko bunsuru.
\v 12 Haka za a yi da kowannensu bisa ga abin da aka shirya.
\p
\v 13 “ ‘Duk wanda yake ɗan ƙasa, ta haka ne dole zai aikata waɗannan abubuwa sa’ad da ya kawo hadaya da akan yi da wuta mai daɗin ƙanshi ga \nd Ubangiji\nd*.
\v 14 Idan baƙon da yake baƙunci a cikinku, ko kowane ne da yake tare da ku a dukan zamananku, yana so yă ba da hadayar da akan yi da wuta don a yi ƙanshi mai daɗi ga \nd Ubangiji\nd*, dole yă yi kamar yadda kuke yi.
\v 15 Ƙa’ida ɗaya ce ga jama’a da kuma baƙin da suke zama a cikinku, wannan za tă zama dawwammamiyar farilla a dukan tsararraki masu zuwa. Da ku, da baƙi, za ku zama ɗaya a gaban \nd Ubangiji\nd*.
\v 16 Doka ɗaya da ƙa’ida ɗaya za a yi aiki da ita a kan ku da kuma baƙin da suke zama a cikinku.’ ”
\p
\v 17 \nd Ubangiji\nd* ya ce wa Musa,
\v 18 “Ka yi magana da Isra’ilawa, ka ce musu, ‘Sa’ad da kuka shiga ƙasar da ina kai ku,
\v 19 kuka ci abincin ƙasar, ku miƙa wani sashe na amfanin ƙasar a matsayin hadaya ga \nd Ubangiji\nd*.
\v 20 Ku kawo waina daga nunan fari na ɓarzajjen hatsinku, ku kuma miƙa shi a matsayin hadaya daga masussuka.
\v 21 A duk tsararraki masu zuwa, za ku miƙa wannan hadaya daga nunan fari na ɓarzajjen hatsinku ga \nd Ubangiji\nd*.
\s1 Hadayu domin zunubai da ba na ganganci ba
\p
\v 22 “ ‘To, in ku a matsayin jama’a, da gangan kuka ƙi kiyaye waɗannan ƙa’idodi da \nd Ubangiji\nd* ya ba wa Musa ba,
\v 23 ko wani daga cikin umarnan da \nd Ubangiji\nd* ya ba ku ta wurinsa, daga ranar da \nd Ubangiji\nd* ya ba da su, har zuwa tsararraki masu zuwa,
\v 24 in kuwa aka yi haka ba da gangan ba, kuma da rashin sani, sai duk jama’a su miƙa ɗan bijimi don hadaya ta ƙonawa mai daɗin ƙanshi ga \nd Ubangiji\nd*, tare da ƙayyadadden hadaya ta gari, da hadaya ta sha, da kuma bunsuru na hadaya don zunubi.
\v 25 Firist kuwa zai yi kafara domin dukan jama’ar Isra’ilawa, za a kuma gafarta musu, gama ba da gangan ba ne suka aikata, kuma sun kawo wa \nd Ubangiji\nd* hadayar da akan yi da wuta da kuma hadaya don zunubi saboda laifinsu.
\v 26 Za a gafarta wa dukan jama’ar Isra’ilawa, da baƙin da suke zama a cikinsu, gama duk laifin da aka yi da rashin sani, yakan shafi dukan mutane.
\p
\v 27 “ ‘Amma in mutum ɗaya ne kaɗai ya yi laifi ba da gangan ba, dole yă kawo akuya domin hadaya don zunubi.
\v 28 Firist zai yi kafara a gaban \nd Ubangiji\nd* saboda mutumin nan da ya aikata laifi ba da gangan ba, in kuwa an yi kafara saboda shi, za a gafarta masa.
\v 29 Ƙa’ida dai za tă zama ɗaya ga duk wanda ya yi laifi ba da gangan ba, ko shi ɗan ƙasa ne, ko kuma baƙon da yake zama a cikinku.
\p
\v 30 “ ‘Amma duk wanda ya yi zunubi da gangan, ko shi ɗan ƙasa ne, ko baƙo, ya saɓi \nd Ubangiji\nd*, dole a ware wannan mutum daga mutanensa,
\v 31 gama ya rena maganar \nd Ubangiji\nd*, ya kuma karya umarninsa. Tabbatacce za a kashe wannan mutum, alhakinsa laifinsa kuwa yana wuyansa.’ ”
\s1 An kashe mai karya ranar Asabbaci
\p
\v 32 Yayinda Isra’ilawa suke ciki hamada, sai aka sami wani mutum yana tattara itace a ranar Asabbaci.
\v 33 Waɗanda suka gan shi, suka kawo shi wurin Musa da Haruna da dukan taro,
\v 34 sai suka sa shi a gidan waƙafi don ba su riga sun san abin da za a yi da shi ba tukuna.
\v 35 Sai \nd Ubangiji\nd* ya ce wa Musa, “Dole mutumin yă mutu. Dole dukan taron su jajjefe shi a bayan sansani.”
\v 36 Saboda haka taron suka ɗauke shi zuwa bayan sansani, suka kuma jajjefe shi har ya mutu, yadda \nd Ubangiji\nd* ya umarci Musa.
\s1 Tuntaye a riguna
\p
\v 37 \nd Ubangiji\nd* ya ce wa Musa,
\v 38 “Ka yi magana da Isra’ilawa, ka ce musu, ‘A dukan tsararraki masu zuwa, za ku sa tuntaye a gefen rigunarku, su sa zare mai ruwan shuɗi a bisan kowane tuntu.
\v 39 Tuntayen za su zama muku abin dubawa don ku riƙa tunawa da dukan umarnan \nd Ubangiji\nd*, don kada ku bi son zuciyarku, da sha’awar idanunku yadda kuka taɓa yi.
\v 40 Sa’an nan za ku riƙa tuna, ku kuma aikata dukan umarnaina ku zama tsarkaka ga Allahnku.
\v 41 Ni ne \nd Ubangiji\nd* Allahnku, da ya fitar da ku daga Masar, don in zama Allahnku. Ni ne \nd Ubangiji\nd* Allahnku.’ ”
\c 16
\s1 Kora, Datan da Abiram
\p
\v 1 Kora ɗan Izhar, wanda yake Balawe ne daga dangin Kohatawa, wata rana ya nemi Datan da Abiram ’ya’yan Eliyab, da On ɗan Felet dukansu daga kabilar Ruben, suka haɗa kai\f + \fr 16.1 \ft Ko kuwa \fqa Felet, ɗauki mutane\f*
\v 2 suka tayar wa Musa. Sai suka nemi goyon bayan sanannun shugabannin Isra’ilawa da aka naɗa a majalisa su guda 250,
\v 3 tare kuwa suka zo wurin Musa da Haruna, suka ce musu, “Kun wuce gona da iri! Dukan jama’an nan masu tsarki ne, kowannensu, \nd Ubangiji\nd* kuma yana tare da su. Me ya sa kuke ɗaukan kanku fiye da taron jama’ar \nd Ubangiji\nd*?”
\p
\v 4 Da Musa ya ji haka, sai ya fāɗi rubda ciki ya yi addu’a
\v 5 Sai ya ce wa Kora da dukan waɗannan da suke tare shi, “Da safe, \nd Ubangiji\nd* zai nuna wane ne yake nasa, da kuma wane ne yake da tsarki. Zai kuma sa mutumin yă zo kusa da shi. Mutumin da ya zaɓa kuwa zai sa yă zo kusa da shi.
\v 6 Kai Kora da ƙungiyarka, gobe, za ku ɗauki farantai,
\v 7 ku zuba wuta a ciki, ku kuma zuba musu turaren wuta a gaban \nd Ubangiji\nd*. Sa’an nan wanda \nd Ubangiji\nd* ya zaɓa a tsakaninmu sh ne mai tsarki. Ku Lawiyawa ku ne kuka wuce gona da iri!”
\p
\v 8 Musa ya kuma ce wa Kora, “Yanzu ku saurara, ku Lawiyawa!
\v 9 Ashe, bai ishe ku ba, cewa Allah na Isra’ila, ya keɓe ku daga sauran jama’ar Isra’ilawa, ya kuma kawo ku kusa da shi don ku yi aiki a tabanakul na \nd Ubangiji\nd*, ku kuma tsaya a gaba jama’a don ku yi musu aiki?
\v 10 Ya kawo ku da kuma dukan ’yan’uwanku Lawiyawa kusa da shi, amma yanzu kuna ƙoƙari ku karɓi aikin firist.
\v 11 Kai da ƙungiyarka kun haɗa kai kuna yi wa Haruna gunaguni, amma wane ne Haruna? A zahiri tawaye ne kuke wa \nd Ubangiji\nd*.”
\p
\v 12 Sai Musa ya aika a kira Datan da Abiram, ’ya’yan Eliyab maza, amma suka ce, “Ba za mu zo ba!
\v 13 Bai isa ba ne da ka fitar da mu daga ƙasar mai zub da madara da zuma, ka kawo mu nan hamada don ka kashe mu? Yanzu kuma so kake ka mai da kanka sarki a bisanmu?
\v 14 Ban da haka ma, ai, ba ka riga ka kai mu ƙasar mai zub da madara da zuma ba, ba ka ba mu gādon filaye da gonakin annabi ba, yanzu kuma kana so ka ruɗe mu. Mun ƙi, ba za mun zo ba!”
\p
\v 15 Sai Musa ya husata ƙwarai, ya ce wa \nd Ubangiji\nd*, “Kada ka karɓi hadayarsu. Ban ƙwace wani jakinsu ba, ban kuwa cuce waninsu ba.”
\p
\v 16 Musa ya ce wa Kora, “Da kai da kuma dukan ƙungiyarka za ku bayyana a gaban \nd Ubangiji\nd* gobe, kai da su. Haruna ma zai kasance a can.
\v 17 Kowannenku zai ɗauki faranti yă zuba turare a ciki. Wato, farantai 250 ke nan, a kuma miƙa su a gaban \nd Ubangiji\nd*. Kai da Haruna za ku miƙa farantanku, ku ma.”
\v 18 Sai kowane mutum ya ɗauki farantinsa, ya sa wuta da kuma turare a ciki, suka tsaya da Musa da Haruna a ƙofar Tentin Sujada.
\v 19 Sa’ad da Kora ya tara mabiyansa don su yi hamayya da Musa da Haruna a ƙofar Tentin Sujada, sai ɗaukakar \nd Ubangiji\nd* ta bayyana ga dukan taron.
\v 20 \nd Ubangiji\nd* ya ce wa Musa da Haruna,
\v 21 “Ku ware kanku daga taron nan don in gama da su nan take.”
\p
\v 22 Amma Musa da Haruna suka fāɗi rubda ciki suka tā da murya suka ce, “Ya Allah, Allahn ruhohin dukan ’yan adam, za ka husata da dukan taron ne, bayan mutum ɗaya ne ya yi zunubi?”
\p
\v 23 Sai \nd Ubangiji\nd* ya ce wa Musa,
\v 24 “Faɗa wa taron cewa, ‘Ku nisanci tentin Kora, da na Datan, da na Abiram.’ ”
\p
\v 25 Musa ya tashi ya tafi wurin Datan da Abiram, dattawan Isra’ilawa kuwa suka bi shi.
\v 26 Ya gargaɗe taron ya ce, “Ku ƙaurace wa tentin waɗannan mugayen mutane! Kada ku taɓa kome da yake nasu, domin kada a shafe ku saboda zunubansu.”
\v 27 Sai suka tashi daga inda tentin Kora, da Datan, da Abiram suke. Datan da Abiram kuwa suka fita suna tsaye tare da matansu da ’ya’yansu da ’yan ƙananansu a ƙofar tentinsu.
\p
\v 28 Sai Musa ya ce musu, “Da haka za ku san cewa \nd Ubangiji\nd* ne ya aiko ni, in yi dukan waɗannan abubuwa, ba da nufin kaina na yi su ba.
\v 29 In waɗannan mutane sun mutu kamar yadda mutane suke mutuwa, in abin da yakan sami kowa shi ne ya same su, to, ba \nd Ubangiji\nd* ne ya aiko ni ba.
\v 30 Amma in \nd Ubangiji\nd* ya kawo wani abu sabo, ya sa ƙasa ta buɗe bakinta, ta haɗiye su da dukan abin da suke da shi, suka gangara cikin kabari a raye, ta haka za ku sani mutanen nan sun rena \nd Ubangiji\nd*.”
\p
\v 31 Nan da nan da ya gama faɗi wannan, sai ƙasa ta tsage inda Datan da Abiram suke tsaye,
\v 32 ta kuma buɗe bakinta, ta haɗiye su tare da mutanen gidansu da dukan mutanen Kora da dukan abin da yake mallakarsu.
\v 33 Suka gangara cikin kabari da rai, tare dukan mallakarsu; ƙasa ta rufe su, suka hallaka, suka rabu da jama’ar.
\v 34 Da jin kukansu, dukan Isra’ilawa da suke kewaye da su suka gudu, suna ihu, “Ƙasa za tă haɗiye mu, mu ma!”
\p
\v 35 Sai wuta ta fito daga wurin \nd Ubangiji\nd* ta cinye mutane 250 da suke miƙa hadaya da turare.
\p
\v 36 \nd Ubangiji\nd* ya ce wa Musa,
\v 37 “Ka gaya wa Eleyazar ɗan Haruna, firist, yă kawar da farantan ƙona turare daga wurin da wutar ta cinye, yă watsar da gawayin a wani wuri, gama farantan tsarkakakku ne,
\v 38 gama an yi amfani da farantan don miƙa mini turare. Sai ka ɗauki farantan mutanen da suka yi zunubin da ya jawo musu mutuwa ka ƙera farantan, ka yi murfin bagade da su, gama an miƙa su a gaban \nd Ubangiji\nd*, suka zama tsarkakakku. Bari su zama alama ga Isra’ilawa.”
\p
\v 39 Haka Eleyazar, firist, ya tattara farantan tagulla waɗanda mutanen da aka hallaka suka kawo, ya ƙera murfin bagade da su,
\v 40 yadda \nd Ubangiji\nd* ya umarce shi, ta wurin Musa. Wannan ya zama abin tuni ga Isra’ilawa domin kada wani da ba firist ba, bai kuwa fito a cikin zuriyar Haruna ba, yă zo don yă ƙona turare a gaban \nd Ubangiji\nd*, domin kada yă zama kamar Kora da mabiyansa.
\p
\v 41 Kashegari dukan taron Isra’ilawa suka yi gunaguni a kan Musa da Haruna suka ce, “Kun kashe mutanen \nd Ubangiji\nd*.”
\p
\v 42 Bayan haka, sai dukan jama’a suka taru domin su nuna rashin yardansu da abin da suke zato Musa da Haruna ne suka aikata. Da suka fuskanci Tentin Sujada, nan take sai girgije ya rufe shi, ɗaukaka \nd Ubangiji\nd* kuwa ta bayyana.
\v 43 Sai Musa da Haruna suka je gaban Tentin Sujada,
\v 44 \nd Ubangiji\nd* kuma ya ce wa Musa,
\v 45 “Ku nisanci wannan taro, gama yanzu nan zan hallaka su.” Sai Musa da Haruna suka fāɗi rubda ciki.
\p
\v 46 Sai Musa ya ce wa Haruna, “Ka ɗauki farantinka ka sa turare a ciki, da wuta daga bagade, ka yi maza ka tafi wajen taron, ka yi kafara dominsu. Gama fushin \nd Ubangiji\nd* ya riga ya sauko; an kuma fara annoba.”
\v 47 Saboda haka Haruna ya yi kamar yadda Musa ya faɗa, ya ruga a guje zuwa tsakiyar taron. An riga an fara annobar a cikin mutane, amma Haruna ya miƙa turaren ya kuma yi kafara dominsu.
\v 48 Ya tsaya tsakanin matattu da masu rai, annobar kuwa ta tsaya.
\v 49 Amma mutane 14,700 ne suka mutu a annobar, ban da waɗanda suka mutu a sanadin Kora.
\v 50 Sai Haruna ya komo wurin Musa a ƙofar Tentin Sujada, gama annobar ta ƙare.
\c 17
\s1 Tohuwar sandar Haruna
\p
\v 1 \nd Ubangiji\nd* ya ce wa Musa,
\v 2 “Ka yi magana da Isra’ilawa, ka kuma karɓi sanduna goma sha biyu daga wurinsu, sanda guda daga kowane shugaban gidan kakanninsu. Ka rubuta sunan kowa a sandansa.
\v 3 A kan sandan Lawi kuwa ka rubuta sunan Haruna, gama dole a sami sanda ɗaya saboda shugaban gidan kakanninsu.
\v 4 Ka ajiye su a Tentin Sujada, a gaba akwatin Alkawari, inda zan sadu da kai.
\v 5 Sandan mutumin da na zaɓa zai yi toho, da haka zan raba kaina da gunagunin da Isra’ilawa suke yi.”
\p
\v 6 Saboda haka Musa ya yi magana da Isra’ilawa, sai shugabanninsu suka ba shi sanduna goma sha biyu, sanda ɗaya don shugaba, bisa ga gidajen kakanninsu, sandan Haruna kuma yana a cikinsu.
\v 7 Sai Musa ya ajiye sandunan a gaban \nd Ubangiji\nd* a cikin Tentin Sujada.
\p
\v 8 Kashegari da Musa ya shiga cikin Tentin Sujada sai ga sandan Haruna na gidan Lawiyawa ya yi toho, ya yi furanni, ya kuma yi ’ya’yan almon.
\v 9 Sai Musa ya fitar wa dukan Isra’ilawa dukan sandunan da suke daga gaban \nd Ubangiji\nd*. Suka duba, kowa kuma ya ɗauki sandansa.
\p
\v 10 \nd Ubangiji\nd* ya ce wa Musa, “Ka mayar da sandan Haruna a akwatin Alkawari, don a ajiye shi alama ga masu tawaye. Wannan zai kawo ƙarshen gunaguninsu a kaina, domin kada su mutu.”
\v 11 Musa kuwa ya aikata kamar dai yadda \nd Ubangiji\nd* ya umarce shi.
\p
\v 12 Sai Isra’ilawa suka ce wa Musa, “To, ai in haka ne, mun ƙare ke nan!
\v 13 Idan an ce duk wanda ya zo kusa da tabanakul na \nd Ubangiji\nd* zai mutu, ai rayuwarmu kamar mun mutu ke nan.”
\c 18
\s1 Ayyukan da suka shafi firistoci da Lawiyawa
\p
\v 1 \nd Ubangiji\nd* ya ce wa Haruna, “Kai da ’ya’yanka, da kuma iyalin mahaifinka za ku ɗauki hakkin abin da ya shafi Tentin Sujada, kai da ’ya’yanka kaɗai za ku ɗauki hakkin aikinku wanda ya shafi firistoci.
\v 2 Ka kawo ’yan’uwanka Lawiyawa daga kabilar kakanka tare da kai, don su taimake ka sa’ad da kai da ’ya’yanka kuke hidima a gaban Tentin Sujada.
\v 3 Za su kasance a ƙarƙashinka, su ne kuma za su yi dukan hidima ta Tenti, amma kada su je kusa da kayayyakin wuri mai tsarki, ko bagade, in ba haka ba, da kai da su, za ku mutu.
\v 4 Za su haɗa hannu tare da kai su ɗauki nauyin lura da Tentin Sujada, dukan ayyuka a Tenti, ba kuma wanda zai zo kusa da inda kake.
\p
\v 5 “Kai ne za ka ɗauki nauyin lura da wuri mai tsarki da bagade, domin kada fushi yă sāke fāɗa a kan Isra’ilawa.
\v 6 Ni da kaina na zaɓo ’yan’uwanka Lawiyawa daga cikin Isra’ilawa a matsayin kyauta a gare ku, keɓaɓɓu don \nd Ubangiji\nd*, domin su yi hidima a Tentin Sujada.
\v 7 Amma kai ne kaɗai da ’ya’yanka za ku yi aiki a matsayin firistoci game da kowane abu a Tentin Sujada da kuma bayan labule. Ina ba ka aikin firist, yă zama naka. Duk wani kuma da ya zo kusa da wuri mai tsarki, dole a kashe shi.”
\s1 Hadayu domin firistoci da Lawiyawa
\r (Maimaitawar Shari’a 18.1-8)
\p
\v 8 Sai \nd Ubangiji\nd* ya ce wa Haruna, “Na ba ka aikin lura da hadayun da za a miƙa mini, dukan tsarkakan hadayun da Isra’ilawa suka ba ni, na ba ka su su zama rabonka da na ’ya’yanka har abada.
\v 9 Kai za ka riƙe sashe mafi tsarki na hadayun da suka ragu daga wuta. Daga dukan kyautai mafi tsarki na hadayun da suka miƙa mini, ko ta gari, ko don zunubi, ko kuma don laifi, wannan kashi naka ne da ’ya’yanka.
\v 10 Ku ci shi a matsayin abu mafi tsarki; kowane namiji zai ci. Dole ku ɗauke shi da tsarki.
\p
\v 11 “Har yanzu kuma duk abin da aka keɓe daga kyautai na dukan hadayun kaɗawa na Isra’ilawa naka ne. Na ba da wannan gare ka da ’ya’yanka maza da mata, a kowane lokaci. Kowa da yake da tsarki a gidanka zai iya ci.
\p
\v 12 “Na ba ka duk man zaitun mafi kyau, da ruwan inabi mafi kyau duka, da hatsi mafi kyau duka na nunan farinsu da suke bayarwa ga \nd Ubangiji\nd*.
\v 13 Dukan nunan fari na ƙasar da suke kawo wa \nd Ubangiji\nd*, zai zama naka. Kowa da yake da tsarki a gidanka zai iya ci.
\p
\v 14 “Kome a Isra’ila da aka keɓe wa \nd Ubangiji\nd*, zai zama naka.
\v 15 Kowane haihuwar fari, ta mutum, ko ta dabba da suka miƙa wa \nd Ubangiji\nd*, naka ne. Amma ka fanshi kowace haihuwar fari ta mutum, ko ta dabbar da take haram.
\v 16 Sa’ad da suke wata ɗaya da haihuwa, dole a fanshe su a bakin shekel biyar-biyar, bisa ga ma’aunin shekel na tsattsarkan wuri da ake amfani da shi, wanda nauyinsa ya kai gera ashirin.
\p
\v 17 “Amma kada ka fanshe ɗan fari na saniya, tunkiya, ko akuya; gama suna da tsarki. Ka yayyafa jininsu a bisan bagade, ka kuma ƙone kitsensu kamar hadayar da ka yi da wuta, mai daɗin ƙanshi ga \nd Ubangiji\nd*.
\v 18 Namansu zai zama naka, haka ma ƙirji na kaɗawa da cinyar dama za su zama naka.
\v 19 Kome da aka keɓe daga tsarkakakku hadayun da Isra’ilawa suka miƙa wa \nd Ubangiji\nd*, na ba ka, da kai da ’ya’yanka maza da mata a matsayin zaunannen rabo. Wannan madawwamin alkawarin gishiri ne a gaban \nd Ubangiji\nd* dominka da zuriyarka.”
\p
\v 20 \nd Ubangiji\nd* ya ce wa Haruna, “Ba ka da gādo a ƙasarsu, ba kuwa za ka sami rabo daga cikinsu ba; ni ne rabonka da gādonka a cikin Isra’ilawa.
\p
\v 21 “Na ba wa Lawiyawa dukan zakka na Isra’ilawa a matsayin gādonsu, saboda aikin da suke yi yayinda suke hidima a Tentin Sujada.
\v 22 Daga yanzu zuwa gaba, kada Isra’ilawa su yi kusa da Tentin Sujada, in ba haka ba kuwa su sha hukuncin zunubinsu, su kuma mutu.
\v 23 Lawiyawa ne za su yi aikin Tentin Sujada, su kuma ɗauki nauyin kowane laifin da aka aikata a wurin. Wannan za tă zama dawwammamiyar farilla ce daga yanzu har tsararraki masu zuwa. Ba za su sami gādo a cikin Isra’ilawa ba.
\v 24 A maimako haka, na ba wa Lawiyawa zakka da Isra’ilawa suka kawo domin hadaya ga \nd Ubangiji\nd*, a matsayin gādonsu. Shi ya sa na ce game da su, ‘Ba su da gādo a cikin Isra’ilawa.’ ”
\p
\v 25 \nd Ubangiji\nd* ya ce wa Musa,
\v 26 “Ka yi wa Lawiyawa magana, ka ce musu, ‘Sa’ad da kuka karɓi zakka daga Isra’ila da na ba ku gādo, dole ku miƙa kashi ɗaya bisa goma na wannan zakka a matsayin hadaya ga \nd Ubangiji\nd*.
\v 27 Za a lissafta hadayarku kamar hatsin da aka sussuka daga masussuka, ko ruwan inabi daga wurin matsewar inabi.
\v 28 Ta haka za ku miƙa hadaya ga \nd Ubangiji\nd* daga cikin dukan zakkar da kuka karɓa daga wurin Isra’ilawa. Daga waɗannan zakka kuwa dole ku ba Haruna firist rabon \nd Ubangiji\nd*.
\v 29 Dole ku miƙa wa \nd Ubangiji\nd* rabo mafi kyau da kuma sashi mafi tsarki na kowane abin da aka ba ku.’
\p
\v 30 “Ka faɗa wa Lawiyawa cewa, ‘Sa’ad da kuka miƙa sashi mafi kyau, za a lissafta shi a matsayin abin da ya fito daga masussuka, ko wurin matsewar ruwan inabi ne.
\v 31 Da kai da gidanka, za ku iya cin abin da ya rage a ko’ina, gama ladan aikinku ne a Tentin Sujada.
\v 32 Ta wurin miƙa masa sashi mafi kyau, ba za ku zama masu laifi a wannan batu ba; ta haka ba za ku ƙazantar da tsarkakakkun hadayu na Isra’ilawa ba, ba kuwa za ku mutu ba.’ ”
\c 19
\s1 Ruwan tsarkakewa
\p
\v 1 \nd Ubangiji\nd* ya ce wa Musa da Haruna,
\v 2 “Wannan ita ce ƙa’ida wadda \nd Ubangiji\nd* ya umarta. Faɗa wa Isra’ilawa su kawo maka jan karsana marar lahani, ko marar aibi wadda ba a taɓa sa ta tă yi noma ba.
\v 3 Ka ba wa Eleyazar firist; a kuma kai ta bayan sansani, a yanka a gaban Eleyazar.
\v 4 Sa’an nan Eleyazar firist zai ɗiba jininta a yatsarsa, yă yayyafa sau bakwai wajen gaban Tentin Sujada.
\v 5 Sa’an nan a ƙone dukan karsanar, haɗe da fatarta, naman, jinin da kayan cikin, yayinda Eleyazar yake kallo.
\v 6 Firist zai ɗauki itacen al’ul, da hizzob, da jan ulu, yă jefa su a kan karsanar da ake ƙonewa.
\v 7 Bayan haka, dole firist yă wanke rigunarsa, yă kuma yi wanka. Sa’an nan zai iya shiga cikin sansani, amma zai kasance da ƙazanta har yamma.
\v 8 Dole mutumin da ya ƙone ta yă wanke rigunarsa, yă kuma yi wanka, shi ma zai kasance da ƙazanta har yamma.
\p
\v 9 “Mutumin da yake da tsarki, zai tara tokar karsanar, yă sa ta a wurin da yake da tsabta a bayan sansani. Jama’ar Isra’ilawa ne za su adana shi don amfani a ruwan tsabtaccewa; wannan domin tsarkakewa ne daga zunubi.
\v 10 Dole mutumin da ya tara tokar karsanar yă wanke rigunarsa, zai kuwa kasance da ƙazanta har yamma. Wannan za tă zama dawwammamiyar farilla ta har abada ga Isra’ilawa, da kuma baƙin da suke zama a cikinsu.
\p
\v 11 “Duk wanda ya taɓa gawa, zai kasance da ƙazanta har kwana bakwai.
\v 12 Dole yă tsarkake kansa da ruwa a rana ta uku, da kuma a rana ta bakwai; sa’an nan zai zama da tsarki. Amma in bai tsarkake kansa a rana ta uku da kuma a rana ta bakwai ba, ba zai kasance da tsarki ba.
\v 13 Duk wanda ya taɓa gawar wani, bai kuma tsarkake kansa ba, ya ƙazantar da tabanakul na \nd Ubangiji\nd* ke nan. Dole a ware wannan mutum daga cikin Isra’ilawa. Gama ba a yayyafa ruwan tsabtaccewa a kansa ba; ya ƙazantu, ya kasance da ƙazanta ke nan.
\p
\v 14 “Ga ƙa’idar da za a bi in mutum ya mutu a cikin tenti. Duk wanda ya shiga tentin, kuma duk wanda yake cikinsa, za su zama da ƙazanta har kwana bakwai,
\v 15 kuma kowane abin da ake zuba kaya, wanda ba shi da murfi a kansa, zai zama da ƙazanta.
\p
\v 16 “Wanda duk yake a fili, ya kuma taɓa gawa wanda aka kashe da takobi, ko wanda ya mutu mutuwar Allah, ko ƙashin mutum, ko kabari, zai ƙazantu har bakwai.
\p
\v 17 “Ga wanda ya ƙazantu kuwa, a ɗiba toka daga hadaya ta ƙonawa ta tsarkakewa, a zuba a cikin tulu, sa’an nan a zuba ruwa mai gudu a kansu.
\v 18 Sa’an nan wanda yake tsarkakakke, zai ɗauki hizzob yă tsoma a ruwa, yă yayyafa a tentin da dukan kayayyakinsa, da kuma a kan mutanen da suke wurin. Dole kuma yă yayyafa ruwan a kan duk wanda ya taɓa ƙashin mutu, ko kabari, ko kuma wanda aka kashe, ko wanda ya yi mutuwa ta Allah.
\v 19 A rana ta uku, da ta bakwai kuma mai tsarkakewa zai yayyafa wa marar tsarkin ruwa, a rana ta bakwai kuma yă tsarkake shi. Wanda aka tsarkaken kuwa, dole yă wanke rigunarsa, yă kuma yi wanka da yamma, zai kuma tsarkaka.
\v 20 Amma in wanda yake da ƙazanta bai tsarkake kansa ba, dole a ware shi daga cikin jama’a, domin ya ƙazantar da wuri mai tsarki na \nd Ubangiji\nd*. Ba a yayyafa masa ruwa na tsarkakewa ba, ya zama da ƙazanta.
\v 21 Wannan za tă zama musu dawwammamiyar farilla.
\p “Mutumin da ya yayyafa ruwa na tsarkakewa, shi ma dole yă wanke rigarsa. Duk wanda kuma ya taɓa ruwan tsarkakewa, zai kasance da ƙazanta har yamma.
\v 22 Duk abin da mai ƙazanta ya taɓa, ya ƙazantu, kowa kuma ya taɓa wannan abu, ya ƙazantu ke nan, har yamma.”
\c 20
\s1 Ruwa daga dutse
\p
\v 1 A watan fari, dukan jama’ar Isra’ilawa suka iso Hamadan Zin. Suka sauka a Kadesh. A nan ne Miriyam ta mutu, aka kuma bizne ta.
\p
\v 2 Sai aka rasa ruwa da jama’a za su sha, mutane suka taru, suka tayar wa Musa da Haruna.
\v 3 Suka yi gunaguni wa Musa suka ce, “Da ma mun mutu sa’ad da ’yan’uwanmu suka mutu a gaban \nd Ubangiji\nd*!
\v 4 Don me ka kawo jama’ar \nd Ubangiji\nd* a wannan hamada, don mu da dabbobinmu mu mutu a nan ke nan?
\v 5 Don me ka fitar da mu daga Masar zuwa wannan banzan wuri, inda babu hatsi ko ɓaure, inabi ko rumman. Kuma babu ruwan da za a sha?”
\p
\v 6 Sai Musa da Haruna suka tashi daga taron, suka tafi ƙofar Tentin Sujada, suka fāɗi rubda ciki, sai ɗaukakar \nd Ubangiji\nd* ta bayyana musu.
\v 7 \nd Ubangiji\nd* ya ce wa Musa,
\v 8 “Ka ɗauki sandanka, kai da Haruna, ɗan’uwanka, ku tara jama’a, ku yi magana da dutsen a gabansu ya ba da ruwan da yake cikinsa. Za ka sa ruwa ya ɓuɓɓugo musu daga dutsen. Ta haka za ka ba taron jama’a da garkunansu ruwan sha.”
\p
\v 9 Sai Musa ya je ya ɗauki sandan kamar yadda \nd Ubangiji\nd* ya umarce shi.
\v 10 Shi da Haruna, suka tara jama’a a gaban dutsen, Musa ya ce musu, “Ku saurara, ku ’yan tawaye, dole mu kawo muku ruwa daga wannan dutse?”
\v 11 Sai Musa ya ɗaga hannu, ya bugi dutsen sau biyu da sandansa. Ruwa kuwa ya yi ta kwararowa, jama’a da dabbobinsu suka sha.
\p
\v 12 Amma \nd Ubangiji\nd* ya ce wa Musa da Haruna. “Tun da yake ba ku gaskata ni ba, ba ku kuwa ɗaukaka ni a idon Isra’ilawa ba, to, ba za ku kai taron jama’an nan a ƙasar da na ba su ba.”
\p
\v 13 Waɗannan su ne ruwan Meriba,\f + \fr 20.13 \fq Meriba \ft yana nufin \fqa faɗa.\f* inda Isra’ilawa suka yi wa \nd Ubangiji\nd* gunaguni, inda kuma ya nuna kansa mai tsarki a cikinsu.
\s1 Edom ya hana Isra’ila wucewa
\p
\v 14 Musa ya aiki manzanni daga Kadesh zuwa wurin sarkin Edom cewa,
\pm “Ga abin da ɗan’uwanka Isra’ila ya ce ka san duk irin wahalolin da ya same mu.
\v 15 Kakanninmu sun gangaro zuwa Masar, muka zauna can shekaru da yawa. Masarawa suka wulaƙanta mu, da kuma kakanninmu,
\v 16 amma da muka yi kuka a gaban \nd Ubangiji\nd*, ya kuwa ji mu, sai ya aiko mala’ika, ya fitar da mu daga Masar.
\pm “Yanzu ga mu a Kadesh, garin da yake kan iyakar yankinka.
\v 17 Muna roƙonka, ka yarda mana mu bi ta ƙasarka. Ba za mu bi ta wani fili, ko gonar inabi ba, ko mu sha ruwa daga wata rijiya ba. Za mu bi ta babban hanyar sarki, ba kuwa za mu kauce dama, ko hagu ba, har mu wuce yankinka.”
\p
\v 18 Amma Edom ya amsa ya ce,
\pm “Ba za ku bi ta nan ba; in kuka kuskura, za mu fito, mu yaƙe ku da takobi.”
\p
\v 19 Sai Isra’ilawa suka amsa, suka ce,
\pm “Za mu bi ta babbar hanya, in mu, ko dabbobinmu suka sha ruwanku, za mu biya. Mu dai muna so mu wuce ne kawai.”
\p
\v 20 Sai mutanen Edom suka sāke amsa suka ce,
\pm “Ba za ku bi nan ba dai.”
\p Sai Edom ya fito da runduna mai ƙarfi da yawa gaske a kan Isra’ila.
\v 21 Da yake Edom suka ƙi su bar su su ratsa yankinsu, sai Isra’ila suka juya suka janye daga gare su.
\s1 Mutuwar Haruna
\p
\v 22 Dukan Jama’ar Isra’ilawa suka tashi daga Kadesh, suka zo Dutsen Hor.
\v 23 A Dutsen Hor, kusa da iyakar Edom, \nd Ubangiji\nd* ya ce wa Musa da Haruna,
\v 24 “Haruna zai rasu. Ba zai shiga ƙasar da na ba Isra’ilawa ba, domin ku biyu, kun ƙi ku bi umarnina a ruwan Meriba.
\v 25 Ka kawo Haruna da ɗansa Eleyazar, ka kai su a bisan Dutsen Hor.
\v 26 Ka tuɓe taguwar Haruna ka sa wa ɗansa Eleyazar, gama Haruna zai rasu a can.”
\p
\v 27 Musa ya yi yadda \nd Ubangiji\nd* ya umarta. Suka hau Dutsen Hor a idon dukan jama’a.
\v 28 Musa ya tuɓe taguwar Haruna, ya kuma sa wa Eleyazar ɗan Haruna. Nan kuwa Haruna ya mutu a bisa dutsen. Sa’an nan Musa da Eleyazar suka sauka daga dutsen,
\v 29 sa’ad da dukan jama’a kuwa suka ji cewa Haruna ya mutu, sai dukan gidan Isra’ila suka yi makoki dominsa har kwana talatin.
\c 21
\s1 An hallaka Arad
\p
\v 1 Sa’ad da sarkin Arad, mutumin Kan’ana, wanda yake zaune a Negeb, da ya ji cewa Isra’ila yana zuwa ta hanyar Atarim, sai ya fito, yă yaƙi Isra’ilawa, yă kuma kama waɗansunsu.
\v 2 Sai Isra’ila suka yi alkawari wa \nd Ubangiji\nd* suka ce, “In ka ba da waɗannan mutane a hannunmu, za mu hallaka dukan garuruwansu ƙaf.”
\v 3 \nd Ubangiji\nd* kuwa ya saurari kukan Isra’ila, ya kuma ba da Kan’aniyawa a gare su. Suka hallaka su da biranensu ƙaf; saboda haka aka sa wa wurin suna Horma.\f + \fr 21.3 \fq Horma \ft yana nufin \fqa hallaka.\f*
\s1 Macijin tagulla
\p
\v 4 Suka kama hanya daga Dutsen Hor ta hanya zuwa Jan Teku, don su kauce wa Edom. Amma mutane suka rasa haƙuri a hanya;
\v 5 suka yi wa Allah da Musa gunaguni, suka ce, “Me ya sa kuka fitar da mu daga Masar, kuka kawo mu mu mutu a wannan hamada? Babu abinci! Babu ruwa! Mu dai mun gaji da wannan abinci marar amfani!”
\p
\v 6 Sai \nd Ubangiji\nd* ya aiko da macizai masu dafin a cikinsu, suka sassari mutane, Isra’ilawa masu yawa kuwa suka mutu.
\v 7 Mutanen suka zo wurin Musa, suka ce, “Mun yi zunubi, da muka yi wa \nd Ubangiji\nd* da kai gunaguni. Ka yi addu’a don \nd Ubangiji\nd* yă ɗauke mana macizan nan.” Saboda haka Musa ya yi addu’a domin mutane.
\p
\v 8 \nd Ubangiji\nd* ya ce wa Musa, “Ka ƙera siffar maciji ka rataye shi a bisa doguwar sanda; kowa da maciji ya sare shi, idan ya dubi macijin nan da ka rataye, zai rayu.”
\v 9 Saboda haka Musa ya ƙera macijin tagulla, ya kuma rataye shi bisa doguwar sanda. Sa’an nan duk wanda maciji ya sare shi, ya kuma dubi macijin tagullar, zai warke.
\s1 Tafiya zuwa Mowab
\p
\v 10 Isra’ilawa suka kama hanya, suka yi sansani a Obot.
\v 11 Sai suka tashi daga Obot, suka yi sansani a Iye Abarim a hamadar da take fuskantar Mowab, wajen fitowar rana.
\v 12 Daga nan kuma suka ci gaba, suka yi sansani a Kwarin Zered.
\v 13 Suka tashi daga nan, suka sauka kusa da Arnon wanda yake a hamadar da ta miƙe zuwa iyakar Amoriyawa. Arnon shi ne iyakar Mowab, wanda yake tsakanin Mowab da Amoriyawa.
\v 14 Shi ya sa Littafin Yaƙoƙin \nd Ubangiji\nd* ya ce,
\q1 “Waheb ta cikin yankin Sufa, da kwaruruka
\q2 na tuddan Arnon,
\v 15 da gangaren kwaruruka,
\q1 wanda ya nausa zuwa garin Ar,
\q2 ya kuma dangana da kan iyakar Mowab.”
\m
\v 16 Daga can, suka gangara zuwa Beyer, wato, rijiyar da \nd Ubangiji\nd* ya ce wa Musa, “Ka tattara mutane duka, zan kuwa ba su ruwa.”
\p
\v 17 Sai Isra’ilawa suka rera wannan waƙa,
\q1 “Ki ɓuɓɓugo da ruwa, Ke rijiya!
\q2 Rera waƙa game da ita,
\q1
\v 18 game da rijiyar da ’ya’yan sarki suka haƙa,
\q2 rijiyar da manyan mutane masu sandunan sarauta suka nuna da sandunansu.”
\m Sa’an nan suka tashi daga hamadar, suka tafi Mattana,
\v 19 daga Mattana, suka tafi Nahaliyel, daga Nahaliyel, suka tafi Bamot,
\v 20 daga Bamot kuma suka tafi kwarin da yake cikin Mowab inda ƙwanƙolin Fisga yake fuskantar hamada.
\s1 An ci Sihon da Og
\r (Maimaitawar Shari’a 2.26-37)
\p
\v 21 Isra’ila suka aiki manzanni wurin Sihon sarkin Amoriyawa su ce,
\pm
\v 22 “Ka bari mu ratsa ta ƙasarka. Ba za mu shiga wata gona ba, ba za mu kuma shiga gonar inabi, ko mu sha ruwa daga wata rijiya ba. Za mu bi ta babbar hanyar sarki, har mu fita ƙasarka.”
\p
\v 23 Amma Sihon bai bar Isra’ila su ratsa ta yankinsa ba. Sai ya tara dukan sojojinsa, suka fita zuwa cikin hamada, su yaƙi Isra’ila. Da ya kai Yahaz, sai ya yaƙi Isra’ila.
\v 24 Isra’ila fa suka kashe shi da takobi, suka ƙwace ƙasarsa, tun daga kogin Arnon har zuwa kogin Yabbok, zuwa kan iyakar Ammonawa kawai, gama sun yi wa iyakansu katanga.
\v 25 Isra’ila suka ci dukan biranen Amoriyawa, suka kuma zauna a cikinsu, haɗe da babban birnin Heshbon da dukan ƙauyukanta.
\v 26 Sihon sarkin Amoriyawa ya yi mulkin Heshbon, bayan ya ci sarkin Mowab na dā da yaƙi, ya kuma ƙwace dukan ƙasarsa har zuwa arewancin kogin Arnon.
\p
\v 27 Shi ya sa Amoriyawa suka rubuta wannan waƙa game da Heshbon suka ce,
\q1 “Ku zo mu sāke gina Heshbon,
\q2 birnin Sihon.
\b
\q1
\v 28 “Mayaƙansa sun fito kamar
\q2 harshen wuta
\q1 suka ƙone birnin Ar na Mowab
\q1 suna hallaka ’yan ƙasar
\q2 tuddan Arnon.
\q1
\v 29 Kaitonki, Mowab!
\q1 Gunkinki Kemosh
\q2 ya yashe mutanenki;
\q1 aka kuma kama su, aka kai su bauta
\q2 wajen Sihon sarkin Amoriyawa.
\b
\q1
\v 30 “Amma mun tumɓuke su,
\q2 mun hallaka garuruwan Heshbon har zuwa Dibon.
\q1 Mun ragargaza su har zuwa Nofa
\q2 wanda ya miƙe zuwa Medeba.”
\p
\v 31 Ta haka Isra’ila suka zauna a ƙasar Amoriyawa.
\p
\v 32 Sai Musa ya aika ’yan leƙen asiri zuwa Yazer. Daga baya, sai Isra’ilawa suka ci ƙauyukan da suke kewaye, suka kuma kori Amoriyawa da suke zaune a can.
\r (Maimaitawar Shari’a 3.1-11)
\p
\v 33 Sai suka juya suka haura kan hanya ta zuwa Bashan, inda Og yake sarauta, ya kuwa fito tare da dukan sojojinsa suka yi yaƙi da Isra’ila a Edireyi.
\p
\v 34 \nd Ubangiji\nd* ya ce wa Musa, “Kada ka ji tsoronsa, gama na ba da shi a gare ka, da dukan sojojinsa da kuma ƙasarsa. Ka yi da shi yadda ka yi da Sihon sarkin Amoriyawa, wanda ya yi mulki a Heshbon.”
\p
\v 35 Ta haka suka kashe shi, tare da ’ya’yansa maza da kuma dukan sojojinsa, ba wanda ya ragu. Suka kuma mamaye ƙasarsa.
\c 22
\s1 Balak ya kira Bala’am
\p
\v 1 Sai Isra’ilawa suka kama hanya, suka tafi filayen Mowab, a wajen Urdun, a ƙetare Yeriko,\f + \fr 22.1 \ft Da Ibraniyanci \fqa Urdun na Yeriko; \ft mai yiwuwa suna na tun dā na Kogin Urdun.\f* suka yi sansani a can.
\p
\v 2 To, fa, Balak ɗan Ziffor ya ga duk abin da Isra’ila suka yi da Amoriyawa.
\v 3 Sai Mowab ya firgita ƙwarai saboda yawan mutanen. Tsoron Isra’ilawa ya kama su.
\p
\v 4 Sai Mowabawa suka ce wa dattawan Midiyawa, “Wannan taron zai lashe duk abin da ya kewaye mu kamar yadda saniya takan lashe ciyawa a fili.”
\p Saboda haka Balak ɗan Ziffor, wanda yake sarkin Mowab a lokacin,
\v 5 ya aika manzanni su zo da Bala’am ɗan Beyor, wanda yake a Fetor, kusa da Kogi,\f + \fr 22.5 \ft Wato, Yuferites.\f* a ƙasar haihuwarsa. Balak ya ce,
\pm “Ga mutane sun fito daga Masar; sun mamaye ƙasar, suka kuma yi sansani kusa da ni.
\v 6 Ka zo yanzu ka la’anta waɗannan mutane, domin sun fi ƙarfina. Wataƙila zan iya cin nasara a kansu, in kuma kore su daga ƙasar. Gama na sani duk waɗanda ka sa musu albarka, sun zama masu albarka ke nan, waɗanda kuma ka la’anta, sun la’antu ke nan.”
\p
\v 7 Sai dattawan Mowab da na Midiyawa suka tashi, suka ɗauki kuɗi don duba. Da suka zo wurin Bala’am sai suka faɗa masa abin da Balak ya ce.
\p
\v 8 Bala’am ya ce musu, “Ku kwana a nan, ni kuwa zan faɗa muku abin da \nd Ubangiji\nd* ya faɗa mini.” Saboda haka dattawan sarkin Mowab suka zauna da shi.
\p
\v 9 Sai Allah ya zo wurin Bala’am ya ce, “Su wane ne waɗannan tare da kai?”
\p
\v 10 Bala’am ya ce wa Allah, “Balak ɗan Ziffor, sarkin Mowab ne, ya aiko mini wannan saƙo cewa,
\v 11 ‘Ga mutane sun fito daga Masar sun mamaye ƙasar. Ka zo yanzu ka la’anta mini su. Wataƙila ta haka zan yi nasara a kansu, in kuma kore su.’ ”
\p
\v 12 Amma Allah ya ce wa Bala’am, “Kada ka tafi tare da su. Kada ka la’anta mutanen nan, gama su masu albarka ne.”
\p
\v 13 Kashegari Bala’am ya tashi ya ce wa dattawan Balak, “Ku koma ƙasarku, domin \nd Ubangiji\nd* ya hana ni in tafi tare da ku.”
\p
\v 14 Saboda haka dattawan Mowab suka koma wurin Balak suka ce, “Bala’am ya ƙi yă zo tare da mu.”
\p
\v 15 Sai Balak ya aika waɗansu dattawa masu yawa, masu daraja kuma fiye da na dā.
\v 16 Suka zo wurin Bala’am suka ce,
\pm “Ga abin da Balak ɗan Ziffor ya ce, Kada ka bar wani abu yă hana ka zuwa wurina,
\v 17 gama zan ba ka lada mai yawa in kuma yi duk abin da ka ce. Ka zo ka la’anta mini waɗannan mutane.”
\p
\v 18 Amma Bala’am ya amsa musu ya ce, “Ko da a ce Balak zai ba ni gidansa cike da azurfa da zinariya, ba zan yi wani abu ko kaɗan saɓanin umarnin \nd Ubangiji\nd* Allahna ba.
\v 19 To, fa, sai ku kwana a nan kamar yadda waɗancan suka yi, ni kuma in roƙi \nd Ubangiji\nd*, in ji, wace magana zai ce mini.”
\p
\v 20 A wannan dare, Allah ya zo wurin Bala’am ya ce, “Da yake waɗannan mutane sun zo su tafi da kai, to, ka tafi tare da su, sai dai ka yi abin da na ce ka yi ne kaɗai.”
\s1 Jakin Bala’am
\p
\v 21 Bala’am ya tashi da safe, ya ɗaura wa jakarsa sirdi, ya tafi tare da dattawan Mowab.
\v 22 Amma Allah ya husata sa’ad da ya tafi, mala’ikan \nd Ubangiji\nd* kuwa ya tsaya a hanya don yă hana shi. Bala’am kuwa yana kan jakarsa tare da bayinsa biyu.
\v 23 Da jakar ta hangi mala’ikan \nd Ubangiji\nd* tsaye a hanya da takobi a hannunsa, sai ta kauce daga hanya, ta shiga jeji. Bala’am kuwa ya buge ta don tă koma hanya.
\p
\v 24 Sai mala’ikan \nd Ubangiji\nd* ya tsaya a wata matsattsiyar hanya tsakanin gonaki inabi biyu, da bango a kowane gefe.
\v 25 Sa’ad da jakar ta ga mala’ikan \nd Ubangiji\nd*, sai ta matse a jikin bango, ta goge ƙafar Bala’am da bangon. Saboda haka sai Bala’am ya sāke bugunta.
\p
\v 26 Sai mala’ikan \nd Ubangiji\nd* ya sha gabansa, ya tsaya a ƙunƙuntaccen wuri inda ba wurin juyawa dama ko hagu.
\v 27 Da jakar ta ga mala’ikan \nd Ubangiji\nd*, sai ta kwanta a ƙasa, Bala’am kuwa ya husata, sai ya buge ta da sandansa.
\v 28 \nd Ubangiji\nd* ya buɗe bakin jakar, sai jakar ta ce wa Bala’am, “Me na yi maka da ka buge ni har sau uku?”
\p
\v 29 Bala’am ya ce wa jakar “Domin kin wulaƙanta ni! Da a ce ina da takobi a hannuna da zan kashe ki nan take.”
\p
\v 30 Jakar ta ce wa Bala’am, “Ni ba jakarka ba ce wadda kake hawa kullum, har yă zuwa yau? Na taɓa yin maka haka?”
\p Bala’am ya ce, “A’a.”
\p
\v 31 Sa’an nan \nd Ubangiji\nd* ya buɗe idanun Bala’am, ya kuwa ga mala’ikan \nd Ubangiji\nd* tsaye a hanya da takobi a zāre. Sai ya sunkuyar da kansa, ya fāɗi rubda ciki.
\p
\v 32 Sa’an nan mala’ikan \nd Ubangiji\nd* ya tambaye shi, “Don me ka buge jakarka har sau uku? Na fito ne don in hana ka, gama hanyarka ba daidai ba ce a gabana.
\v 33 Jakar ta gan ni, ta kauce mini har sau uku. Da a ce ba tă kauce ba, lalle da na kashe ka, in kuwa bar ta da rai.”
\p
\v 34 Bala’am ya ce wa mala’ikan \nd Ubangiji\nd*, “Na yi zunubi. Ban san ka tsaya a hanya don ka hana ni ba. Yanzu in ba ka ji daɗin tafiyata, sai in koma.”
\p
\v 35 Mala’ikan \nd Ubangiji\nd* ya ce wa Bala’am, “Ka tafi tare da mutanen, amma abin da na faɗa maka ne kaɗai za ka faɗa.” Saboda haka Bala’am ya tafi tare da dattawan Balak.
\p
\v 36 Da Balak ya ji cewa Bala’am yana zuwa, sai ya fito, ya tarye shi a garin Mowabawa da suke a iyakar Arnon, a ƙarshen yankinsa.
\v 37 Balak ya ce wa Bala’am, “Ban aika maka saƙo cikin gagawa ba? Me ya sa ba ka zo ba? Ko ban isa in sāka maka ba ne?”
\p
\v 38 Bala’am ya amsa ya ce, “To, ai, ga shi, na zo yanzu. Ina da wani ikon yin wata magana ne? Dole in faɗa abin da Allah ya ce in faɗa ne kawai.”
\p
\v 39 Sa’an nan Bala’am ya tafi tare da Balak zuwa Kiriyat-Huzot,
\v 40 a can ya yi hadaya da shanu da tumaki, ya kuwa aika wa Bala’am da dattawan da suke tare da shi.
\v 41 Kashegari, Balak ya ɗauki Bala’am ya kai shi kan Bamot Ba’al, daga can ya iya ganin sassan sansanin Isra’ilawa.
\c 23
\s1 Maganar Bala’am ta farko na abin da Allah ya faɗa
\p
\v 1 Bala’am ya ce, “Ka gina mini bagadai bakwai a nan, ka shirya mini bijimai bakwai da raguna bakwai.”
\v 2 Balak ya yi yadda Bala’am ya faɗa, sai su biyu suka miƙa bijimi da rago a kan kowane bagade.
\p
\v 3 Sa’an nan Bala’am ya ce wa Balak, “Tsaya nan kusa da hadayarka, ni kuwa in koma wani wurin da yake a kaɗaice. Wataƙila \nd Ubangiji\nd* zai sadu da ni. Duk abin da ya bayyana mini, zan faɗa maka.” Sai ya haura kan wani wurin da yake a kaɗaice a tudun.
\p
\v 4 Allah kuwa ya sadu da Bala’am. Bala’am ya ce, “Na shirya bagadai bakwai, na kuma miƙa bijimi guda da rago guda, a kan kowane bagade.”
\p
\v 5 \nd Ubangiji\nd* ya ba wa Bala’am saƙo ya ce, “Ka koma wurin Balak, ka faɗa masa wannan saƙo.”
\p
\v 6 Saboda haka, sai Bala’am ya koma wurin Balak ya same shi tsaye a kusa da hadayarsa, tare da dukan dattawan Mowab.
\v 7 Sai Bala’am ya furta abin da Allah ya faɗa masa ya ce,
\q1 “Balak ya kawo ni daga Aram,
\q2 sarkin Mowab ya kawo ni daga gabashin duwatsu.
\q1 Ya ce, ‘Zo, ka la’anta mini Yaƙub;
\q2 zo, ka tsine Isra’ila.’
\q1
\v 8 Yaya zan iya la’anta
\q2 waɗanda Allah bai la’anta ba?
\q1 Yaya zan tsine
\q2 waɗanda \nd Ubangiji\nd* bai tsine ba?
\q1
\v 9 Daga kan duwatsu na gan su,
\q2 daga bisa kan tuddai na hange su.
\q1 Na ga mutane da suke zaune su kaɗai
\q2 ba sa ɗauki kansu ɗaya da al’ummai ba.
\q1
\v 10 Wa zai iya ƙidaya ƙurar Yaƙub
\q1 ko yă ƙidaya kashi ɗaya bisa huɗu na Isra’ila?
\q1 Bari in mutu, mutuwar adali
\q1 ƙarshena kuma yă zama kamar nasu!”
\p
\v 11 Balak ya ce wa Bala’am, “Me ke nan ka yi mini? Na kawo ka, ka la’anta abokan gābana, sai ga shi albarka kake sa musu!”
\p
\v 12 Bala’am ya ce, “Ba dole in faɗa abin da \nd Ubangiji\nd* ya sa a bakina ba?”
\s1 Maganar Bala’am ta biyu na abin da \nd Ubangiji\nd* ya faɗa
\p
\v 13 Sa’an nan Balak ya ce masa, “Zo, mu tafi wani wuri inda za ka gan su; a nan kana ganin sashe ne kawai, ba dukansu ba. Daga can kuwa, ka la’anta mini su.”
\v 14 Saboda haka ya ɗauke shi zuwa filin Zofim a ƙwanƙolin Fisga, a can ya gina bagadai bakwai, ya kuma miƙa bijimi da rago a kan kowane bagade.
\p
\v 15 Bala’am ya ce wa Balak, “Tsaya nan kusa da hadayarka, ni kuwa in je in sadu da \nd Ubangiji\nd* a can.”
\p
\v 16 \nd Ubangiji\nd* ya sadu da Bala’am, ya kuma ba shi saƙo ya ce, “Koma wurin Balak ka ba shi wannan saƙo.”
\p
\v 17 Saboda haka ya tafi ya same Balak tsaye a kusa da hadayarsa, tare da dattawan Mowab. Balak ya tambaye Bala’am ya ce, “Mene ne \nd Ubangiji\nd* ya ce?”
\p
\v 18 Sai Bala’am ya furta saƙon da aka ba shi ya ce,
\q1 “Tashi, Balak, ka saurara;
\q1 ka kasa kunne gare ni, ɗan Ziffor.
\q1
\v 19 Allah ba mutum ba ne, da zai yi ƙarya,
\q2 shi ba ɗan mutum ba ne, da zai canja tunaninsa.
\q1 Yana maganar abin da ba zai iya aikata ba ne?
\q2 Yakan kuma yi alkawarin da ba zai iya cikawa ba?
\q1
\v 20 Na karɓi umarni in sa albarka;
\q2 na kuwa sa albarka, ba zan iya janye ta ba.
\b
\q1
\v 21 “Bai ga mugunta a cikin Yaƙub ba,
\q2 bai kuma ga wahala a Isra’ila ba.\f + \fr 23.21 \ft Ko kuwa \fqa Bai dubi laifofin Yaƙub ba, ka a sami wani abin da ba daidai ba a cikin Isra’ila\f*
\q1 \nd Ubangiji\nd* Allahnsu yana tare da su;
\q2 sowar Sarki yana cikinsu.
\q1
\v 22 Allah ya fitar da su daga Masar;
\q2 suna da ƙarfi iri na kutunkun ɓauna.
\q1
\v 23 Ba wata maitar da za tă ci Yaƙub,
\q2 ba sihiri da zai cuci Isra’ila.
\q1 Yanzu za a ce game da Yaƙub
\q2 da Isra’ila, ‘Duba abin da Allah ya yi!’
\q1
\v 24 Mutane sun tashi kamar ƙaƙƙarfar zakanya;
\q2 sun tā da kansu kamar zaki
\q1 wanda ba ya hutawa
\q2 sai ya cinye naman abin da ya kama
\q2 ya kuma sha jinin abin da ya kama.”
\p
\v 25 Sai Balak ya ce wa Bala’am, “Kada ka la’anta su, kada kuma ka sa musu albarka!”
\p
\v 26 Bala’am amsa ya ce, “Ban faɗa maka zan yi kaɗai abin da \nd Ubangiji\nd* ya ce ba?”
\s1 Maganar Bala’am ta uku na abin da \nd Ubangiji\nd* ya faɗa
\p
\v 27 Sai Balak ya ce wa Bala’am, “Zo in kai ka wani wuri. Wataƙila zai gamshi Allah, yă bari ka la’anta mini su daga can.”
\v 28 Balak kuwa ya ɗauki Bala’am zuwa ƙwanƙolin Feyor, wanda yake fuskantar hamada.
\p
\v 29 Bala’am ya ce, “Ka gina mini bagadai bakwai a nan, ka kuma shirya mini bijimai bakwai da raguna bakwai.”
\v 30 Balak ya yi yadda Bala’am ya ce, ya kuwa miƙa bijimi da rago a kan kowane bagade.
\c 24
\p
\v 1 To, da Bala’am ya ga cewa \nd Ubangiji\nd* yana jin daɗin sa wa Isra’ila albarka, bai koma wajen sihiri kamar dā ba, amma ya juya fuskarsa wajen hamada.
\v 2 Da Bala’am ya duba sai ya ga Isra’ila sun yi sansani kabila, kabila, Ruhun Allah kuwa ya sauko masa,
\v 3 sai ya yi annabcinsa ya ce,
\q1 “Maganar Bala’am ɗan Beyor,
\q2 saƙon mutumin da idanunsa ke gani sarai,
\q1
\v 4 maganar mutumin da ya saurari maganar Allah,
\q2 maganar wanda yake ganin wahayi daga Maɗaukaki,\f + \fr 24.4 \ft Da Ibraniyanci \fqa Shaddai; \ft haka ma a aya 16.\f*
\q2 mutumin da ya fāɗi rubda ciki, wanda kuma idanunsa suna a buɗe.
\b
\q1
\v 5 “Ina misalin kyan tentunanka, ya Yaƙub,
\q2 wuraren zamanka, ya Isra’ila!
\b
\q1
\v 6 “Kamar kwaruruka suke a shimfiɗe,
\q2 kamar lambu kusa da rafi,
\q1 kamar itatuwan aloyes da \nd Ubangiji\nd* ya dasa,
\q2 kamar itatuwa al’ul kusa da ruwaye.
\q1
\v 7 Ruwa zai kwararo daga bokitinsu;
\q2 irinsu za su sami ruwa a yalwace.
\b
\q1 “Sarkinsu zai fi sarkin Agag;
\q2 mulkinsu zai ɗaukaka.
\b
\q1
\v 8 “Allah ya fitar da su daga Masar;
\q2 suna da ƙarfin kutunkun ɓauna.
\q1 Sun cinye abokan gāban,
\q2 suka kakkarya ƙasusuwansu;
\q2 da kibiyoyinsu suka sossoke su.
\q1
\v 9 Kamar zaki sun laɓe sun kwanta,
\q2 kamar zakanya, wa zai yi ƙarfin hali yă tashe su?
\b
\q1 “Bari waɗanda suka albarkace ka, su sami albarka
\q2 waɗanda kuma suka la’anta ka, su la’antu!”
\p
\v 10 Fushin Balak ya ƙuna a kan Bala’am. Ya tafa hannunsa, ya ce masa, “Na kira ka don ka la’anta abokan gābana, amma sai ga shi ka sa musu albarka har sau uku.
\v 11 Yanzu ka bar nan ka tafi gida! Na ce zan sāka maka da lada mai kyau, amma \nd Ubangiji\nd* ya hana ka samun ladan.”
\p
\v 12 Bala’am ya ce wa Balak, “Ban faɗa wa ’yan aikan da ka aiko wurina ba cewa,
\v 13 ‘Ko da a ce Balak zai ba ni gidansa cike da azurfa da zinariya, ba zan yi wani abu ko kaɗan saɓanin umarnin \nd Ubangiji\nd* Allahna ba, kuma dole in faɗa abin da \nd Ubangiji\nd* ya ce ne kawai’?
\v 14 Yanzu zan koma wajen mutanena, amma bari in gargaɗe ka game da abin da mutanen nan za su yi wa mutanenka cikin kwanaki masu zuwa.”
\s1 Maganar Bala’am ta huɗu na abin da Allah ya faɗa
\p
\v 15 Sa’an nan ya furta saƙonsa.
\q1 “Maganar Bala’am ɗan Beyor,
\q2 saƙon mutumin da idanunsa ke gani sarai,
\q1
\v 16 maganar mutumin da ya saurari maganar Allah,
\q2 wanda yake da sani daga Mafi Ɗaukaka,
\q1 wanda yake ganin wahayi daga Maɗaukaki,
\q1 wanda ya fāɗi rubda ciki, wanda kuma idanunsa suna a buɗe.
\b
\q1
\v 17 “Na gan shi, amma ba yanzu ba;
\q2 na hange shi, amma ba kusa ba.
\q1 Tauraro zai fito daga Yaƙub;
\q2 sandan mulki zai fito daga Isra’ila.
\q1 Zai ragargaje goshin Mowab,
\q2 kawunan dukan ’ya’yan Set.
\q1
\v 18 Za a ci Edom da yaƙi;
\q2 za a ci Seyir, abokiyar gābanta,
\q2 amma Isra’ila zai ƙara ƙarfi.
\q1
\v 19 Mai mulki zai fito daga Yaƙub
\q2 yă hallaka waɗanda suka ragu a birnin.”
\s1 Maganar Bala’am ta ƙarshe na abin da Allah ya faɗa
\p
\v 20 Sai Bala’am ya ga Amalek, ya kuma furta maganarsa.
\q1 “Amalek yana cikin al’ummai na fari,
\q2 amma zai zama na ƙarshen da za a hallaka.”
\p
\v 21 Sai ya ga Keniyawa, ya kuma furta maganarsa.
\q1 “Wurin zamanku lafiya yake,
\q2 an kuma sa sheƙarku a cikin duwatsu;
\q1
\v 22 duk da haka, za a hallaka ku Keniyawa
\q2 sa’ad da Asshur ya kame ku.”
\p
\v 23 Sai ya furta maganarsa ya ce,
\q1 “Wayyo, wa zai rayu sa’ad da Allah ya yi haka?
\q2
\v 24 Jiragen ruwa za su zo daga Kittim;
\q1 za su murƙushe Asshur da Eber,
\q2 amma su ma za a hallaka su.”
\p
\v 25 Sa’an nan Bala’am ya tashi ya koma gidan, Balak kuma ya yi tafiyarsa.
\c 25
\s1 Mowab sun rinjaye Isra’ila
\p
\v 1 Lokacin da Isra’ila suke a sansani a Shittim, sai maza suka fara yin lalata da matan Mowabawa,
\v 2 waɗanda suka gayyace su zuwa wajen hadayu na allolinsu. Mutane suka ci suka kuma yi wa waɗannan alloli sujada.
\v 3 Ta haka Isra’ila suka sa kai a bautar gumaka Ba’al-Feyor. \nd Ubangiji\nd* kuwa ya husata da su.
\p
\v 4 \nd Ubangiji\nd* ya ce wa Musa, “Ka kama dukan shugabannin mutanen nan, ka kashe su, ka kuma bar su a tsakar rana a gaban \nd Ubangiji\nd*, don \nd Ubangiji\nd* yă huce daga fushin da nake yi da Isra’ila.”
\p
\v 5 Saboda haka Musa ya ce wa alƙalan Isra’ila, “Dole kowannenku yă kashe mutanen nan da suka haɗa kai cikin bautar Ba’al-Feyor.”
\p
\v 6 Sa’an nan wani mutumin Isra’ila ya kawo wata Bamidiyana a iyalinsa a idon Musa da dukan taron jama’ar Isra’ila, yayinda suke kuka a ƙofar Tentin Sujada.
\v 7 Da Finehas ɗan Eleyazar, ɗan Haruna, firist, ya ga haka, sai ya bar taron, ya ɗauki māshi
\v 8 ya bi mutumin Isra’ilan nan cikin tenti, ya soke dukansu biyu, māshin ya ratsa jikin mutumin Isra’ilan har zuwa jikin macen. Sa’an nan aka tsai da annoban nan a kan Isra’ilawa.
\v 9 Waɗanda suka mutu a wannan annoba, sun kai mutum 24,000.
\p
\v 10 \nd Ubangiji\nd* ya ce wa Musa,
\v 11 “Finehas ɗan Eleyazar, ɗan Haruna, firist, ya kawar da fushina daga Isra’ilawa; saboda ya yi kishi irin nawa a gabansu, don haka saboda ɗaukakata ban kawo ƙarshensu ba.
\v 12 Saboda haka ka faɗa masa cewa zan yi alkawarin salama da shi.
\v 13 Shi da zuriyarsa za su kasance da alkawari na zama firist har abada, saboda kishinsa domin ɗaukakar Allahnsa, ya kuma yi kafara domin Isra’ilawa.”
\p
\v 14 Sunan mutumin Isra’ilan da aka kashe tare da macen nan Bamidiyana kuwa Zimri ne, ɗan Salu, shugaban mutanen Simeyon.
\v 15 Sunan macen nan Bamidiyana da aka kashe kuwa Kozbi ne, ’yar Zur, wani basaraken iyalin Midiyawa.
\p
\v 16 \nd Ubangiji\nd* ya ce wa Musa,
\v 17 “Ka ɗauki Midiyawa a matsayin abokan gāba, ka kuma kashe su,
\v 18 gama sun ɗauke ku a matsayin abokan gāba, sa’ad da suka ruɗe ku a kan al’amuran Feyor da ’yar’uwarsu Kozbi ’yar shugaban Midiyawa, macen da aka kashe a annoba ta dalili Feyor.”
\c 26
\s1 Ƙidaya ta biyu
\p
\v 1 Bayan annobar, sai \nd Ubangiji\nd* ya yi magana da Musa da Eleyazar ɗan Haruna, firist ya ce,
\v 2 “Ku ƙidaya dukan jama’ar Isra’ila daga mai shekaru ashirin zuwa gaba da za su iya aikin sojan Isra’ila.”
\v 3 Musa da Eleyazar firist suka yi musu magana a filayen Mowab kusa da Urdun daga ƙetaren Yeriko, suka ce,
\v 4 “Ku ƙidaya maza daga mai shekara ashirin zuwa gaba yadda \nd Ubangiji\nd* ya umarci Musa.”
\b
\li4 Waɗannan su ne Isra’ilawan da suka fito daga Masar.
\b
\li1
\v 5 Zuriyar Ruben ɗan fari na Isra’ila,
\li2 daga Hanok; kabilar Hanokawa;
\li2 daga Fallu; kabilar Falluyawa;
\li2
\v 6 daga Hezron, kabilar Hezronawa;
\li2 daga Karmi, kabilar Karmiyawa.
\li4
\v 7 Waɗannan su ne kabilan Ruben; jimillarsu ta kai 43,730.
\li2
\v 8 Ɗan Fallu kuwa shi ne Eliyab,
\v 9 ’ya’yan Eliyab maza kuwa su ne, Nemuwel, Datan da Abiram. Datan da Abiram nan, su ne shugabannin mutanen da suka tayar wa Musa da Haruna, suna kuma cikin waɗanda suka bi Kora sa’ad da ya tayar wa \nd Ubangiji\nd*.
\v 10 Ƙasa kuwa ta buɗe ta haɗiye su tare da Kora, wanda ƙungiyarsa ta mutu sa’ad da wuta ta cinye mutum 250. Wannan kuwa ya zama alamar faɗakarwa.
\v 11 Amma fa, zuriyar Kora ba tă mutu ba.
\b
\li1
\v 12 Zuriyar Simeyon bisa ga kabilansu,
\li2 daga Nemuwel, kabilar Nemuwelawa;
\li2 daga Yamin, kabilar Yaminawa;
\li2 daga Yakin, kabilar Yakinawa;
\li2
\v 13 daga Zera, kabilar Zerawa;
\li2 daga Sha’ul, kabilar Sha’ul.
\li4
\v 14 Waɗannan su ne kabilan Simeyon; jimillarsu ta kai 22,200.
\b
\li1
\v 15 Zuriyar Gad bisa ga kabilansu,
\li2 daga Zafon, kabilar Zafonawa;
\li2 daga Haggi, kabilar Haggiwa;
\li2 daga Shuni, kabilar Shunawa;
\li2
\v 16 daga Ozni, kabilar Ozniyawa
\li2 daga Eri, kabilar Eriyawa;
\li2
\v 17 daga Arod, kabilar Arodiyawa;
\li2 daga Areli, kabilar Areliyawa.
\li4
\v 18 Waɗannan su ne kabilan Gad, jimillarsu ta kai 40,500.
\b
\li4
\v 19 Er da Onan, ’ya’yan Yahuda ne, amma sun mutu a Kan’ana.
\li1
\v 20 Zuriyar Yahuda bisa ga kabilansu,
\li2 daga Shela, kabilar Shelayawa
\li2 daga Ferez, kabilar Ferezawa;
\li2 daga Zera, kabilar Zerawa;
\li2
\v 21 Zuriyar Ferez kuwa,
\li3 daga Hezron, kabilar Hezronawa;
\li3 daga Hamul; kabilar Hamulawa.
\li4
\v 22 Waɗannan su ne kabilan Yahuda; jimillarsu ta kai 76,500.
\b
\li1
\v 23 Zuriyar Issakar bisa ga kabilansu,
\li2 daga Tola, kabilar Tolatawa;
\li2 daga Fuwa, kabilar Fuwayawa;
\li2
\v 24 daga Yashub, kabilar Yashubawa;
\li2 daga Shimron, kabilar Shimronawa.
\li4
\v 25 Waɗannan su ne kabilan Issakar; jimillarsu ta kai 64,300.
\b
\li1
\v 26 Zuriyar Zebulun bisa ga kabilansu,
\li2 daga Sered, kabilar Seredawa;
\li2 daga Elon kabilar Elonawa;
\li2 daga Yaleyel; kabilar Yaleyewa.
\li4
\v 27 Waɗannan su ne kabilan Zebulun, jimillarsu ta kai 60,500.
\b
\li4
\v 28 Zuriyar Yusuf bisa ga kabilansu ta wurin Manasse da Efraim.
\li1
\v 29 Zuriyar Manasse,
\li2 daga Makir, kabilar Makiriyawa (Makir shi ne mahaifin Gileyad);
\li2 daga Gileyad, kabilar Gileyadawa.
\li2
\v 30 Waɗannan su ne zuriya Gileyad,
\li3 daga Iyezer, kabilar Iyezerawa;
\li3 daga Helek, kabilar Helekawa;
\li3
\v 31 daga Asriyel, kabilar Asriyelawa;
\li3 daga Shekem, kabilar Shekem;
\li2
\v 32 daga Shemida, kabilar Shemadawa;
\li2 daga Hefer, kabilar Heferawa.
\li3
\v 33 (Zelofehad ɗan Hefer, ba shi da ’ya’ya maza; ’yan mata ne kaɗai ya haifa, sunayensu kuwa su ne Mala, Nowa, Hogla, Milka da Tirza.)
\li4
\v 34 Waɗannan su ne kabilan Manasse, jimillarsu ta kai 52,700.
\li1
\v 35 Waɗannan su ne kabilan Efraim bisa ga kabilansu,
\li2 daga Shutela, kabilar Shutelawa;
\li2 daga Beker, kabilar Bekerawa;
\li2 daga Tahan, kabilar Tahanawa.
\li2
\v 36 Waɗannan su ne kabilan Shutelawa,
\li3 daga Eran, kabilar Eranawa.
\li4
\v 37 Waɗannan su ne kabilan Efraim; jimillarsu ta kai 32,500.
\li4 Waɗannan su ne kabilan Yusuf ta wurin kabilansu.
\b
\li1
\v 38 Zuriyar Benyamin bisa ga kabilansu,
\li2 daga Bela, kabilar Belawa;
\li2 daga Ashbel, kabilar Ashbelawa;
\li2 daga Ahiram, kabilar Ahiramawa;
\li2
\v 39 daga Shufam, kabilar Shufamawa;
\li2 daga Hufam, kabilar Hufamawa.
\li2
\v 40 Zuriyar Bela daga Ard da Na’aman,
\li3 daga Ard, kabilar Ardawa;
\li3 daga Na’aman, kabilar Na’amawa;
\li4
\v 41 Waɗannan su ne kabilan Benyamin, jimillarsu ta kai 45,600.
\b
\li1
\v 42 Waɗannan su ne kabilan Dan bisa ga kabilarsu,
\li2 daga Shuham, kabilar Shuhamawa.
\li4 Waɗannan su ne kabilan Dan.
\v 43 Dukansu kabilan Shuhamawa ne, jimillarsu ta kai 64,400.
\b
\li1
\v 44 Zuriyar Asher bisa ga kabilansu,
\li2 daga Imna, kabilar Imnawa
\li2 daga Ishbi, kabilar Ishbiyawa;
\li2 daga Beriya, kabilar Beriyawa;
\li2
\v 45 daga zuriyar Beriya kuwa,
\li3 daga Heber, kabilar Heberawa;
\li3 daga Malkiyel, kabilar Malkiyelawa.
\li4
\v 46 (Asher yana da ’ya mace da ake kira Sera.)
\li4
\v 47 Waɗannan su ne kabilan Asher; jimillarsu ta kai 53,400.
\b
\li1
\v 48 Zuriyar Naftali bisa ga kabilansu,
\li2 daga Yazeyel, kabilar Yazeyelawa;
\li2 daga Guni, kabilar Guniyawa;
\li2
\v 49 daga Yezer, kabilar Yezerawa;
\li2 daga Shillem, kabilar Shillemawa.
\li4
\v 50 Waɗannan su ne kabilan Naftali, jimillarsu ta kai 45,400.
\b
\li4
\v 51 Dukan jimillar mazan Isra’ila ta kai 601,730.
\b
\p
\v 52 \nd Ubangiji\nd* ya ce wa Musa,
\v 53 “Ka rarraba musu ƙasar a matsayin gādo, bisa ga yawan kabila.
\v 54 Ga ƙungiya mafi girma, ka ba ta rabo mafi girma; ga ƙaramar ƙungiya kuwa, ka ba ta ƙarami rabo; kowane zai karɓa rabonsa ga yawan mutanen da aka rubuta.
\v 55 Ka tabbatar an rarraba ƙasar ta wurin rabo. Abin da kowace ƙungiya ta gāda zai zama bisa ga sunayen kabilar kakanninta.
\v 56 Za a raba kowane gādo bisa ga rabo tsakanin manyan da ƙanana ƙungiyoyi.”
\b
\li1
\v 57 Waɗannan su ne Lawiyawa da a ƙidaya bisa ga kabilansu,
\li2 daga Gershom, kabilar Gershonawa;
\li2 daga Kohat, kabilar Kohatawa;
\li2 daga Merari, kabilar Merari.
\li1
\v 58 Waɗannan kuma su ne kabilan Lawiyawa,
\li2 kabilar Libniyawa,
\li2 kabilar Hebronawa,
\li2 kabilar Maliyawa,
\li2 kabilar Mushiyawa,
\li2 kabilar Korayawa
\li2 (Kohat shi ne kakan Amram;
\v 59 sunan matan Amram shi ne Yokebed, ita zuriyar Lawi ce, wadda aka haifa wa Lawiyawa\f + \fr 26.59 \ft Ko kuwa \fqa Yokebed, ’yar Lawi, wadda aka haifa wa Lawi\f* a Masar. A wajen Amram kuwa ta haifi Haruna, Musa da kuma ’yar’uwarsu Miriyam.
\v 60 Haruna shi ne mahaifin Nadab, Abihu, Eleyazar da kuma Itamar.
\v 61 Amma Nadab da Abihu sun mutu sa’ad da suka miƙa hadaya da haramtacciyar wuta a gaban \nd Ubangiji.\nd*)
\b
\li4
\v 62 Dukan ’ya’yan Lawiyawa maza daga wata ɗaya zuwa gaba, jimillarsu ta kai 23,000. Ba a ƙidaya su tare da sauran Isra’ilawa ba, domin ba a ba su gādo tare da su ba.
\b
\p
\v 63 Waɗannan su ne waɗanda Musa da Eleyazar firist, suka ƙidaya sa’ad da suka ƙidaya Isra’ilawa a filaye Mowab kusa da Urdun a hayen Yeriko.
\v 64 Ba ko ɗayansu da yake cikin waɗanda Musa da Haruna firist, suka ƙidaya sa’ad da suka ƙidaya Isra’ilawa a Hamadar Sinai.
\v 65 Gama \nd Ubangiji\nd* ya riga ya gaya wa waɗancan Isra’ilawa cewa lalle za su mutu a hamada, kuma ba ko ɗayansu da ya rage, sai Kaleb ɗan Yefunne da Yoshuwa ɗan Nun.
\c 27
\s1 ’Ya’yan Zelofehad mata
\p
\v 1 ’Ya’yan nan mata na Zelofehad, ɗan Hefer, ɗan Gileyad, ɗan Makir, ɗan Manasse, suna cikin kabilan Manasse ɗan Yusuf, suka tafi ƙofar shiga Tentin Sujada. Sunayensu kuwa su ne Mala, Nowa, Hogla, Milka da kuma Tirza.
\v 2 Da suka tafi ƙofar shiga Tentin Sujada, sai suka tsaya a gaban Musa, Eleyazar firist, shugabannin da sauran taro, suka ce,
\v 3 “Mahaifinmu ya mutu a hamada. Ba ya cikin mabiyan Kora waɗanda suka taru suka tayar wa \nd Ubangiji\nd*, amma ya mutu ne saboda zunubinsa, bai kuma bar ’ya’ya maza ba.
\v 4 Me ya sa sunan mahaifinmu zai ɓace a kabilarsa don kawai ba shi da ɗa? Ka ba mu gādo cikin ’yan’uwan mahaifinmu.”
\p
\v 5 Saboda haka Musa ya kawo maganarsu a gaban \nd Ubangiji\nd*.
\v 6 \nd Ubangiji\nd* kuwa ya ce wa masa,
\v 7 “Abin da ’ya’yan nan mata na Zelofehad suke faɗi gaskiya ne. Dole ka ba su mallaka a matsayin gādo cikin ’yan’uwan mahaifinsu, ka kuma mayar musu da gādon mahaifinsu.
\p
\v 8 “Ka faɗa wa Isra’ilawa cewa, ‘In wani ya mutu ba shi da ɗa, a ba da gādonsa ga ’yarsa.
\v 9 In ba shi da diya, sai a ba wa ’yan’uwansa gādonsa.
\v 10 In ba shi da ’yan’uwa, a ba da gādonsa ga ’yan’uwan mahaifinsa.
\v 11 In mahaifinsa ba shi da ’yan’uwa, a ba da gādonsa ga danginsa na kusa, a kabilarsa don yă mallaka. Wannan ya zama ƙa’ida wa Isra’ilawa, yadda \nd Ubangiji\nd* ya umarci Musa.’ ”
\s1 Yoshuwa zai gāji Musa
\r (Maimaitawar Shari’a 31.1-8)
\p
\v 12 Sa’an nan \nd Ubangiji\nd* ya ce wa Musa, “Hau bisa wannan dutse a Abarim. Ka ga ƙasar da na ba wa Isra’ilawa.
\v 13 Bayan ka gani, kai ma za ka bi ƙafafun mutanenka, kamar yadda ɗan’uwanka Haruna ya yi,
\v 14 gama sa’ad da jama’a suka yi tayarwa saboda rashin ruwa a Hamadan Zin, ku biyu, ba ku kiyaye umarnina don ku ɗaukaka ni matsayin mai tsarki, a gabansu ba.” (Waɗannan su ne ruwaye na Meriba da Kadesh, a Hamadan Zin.)
\p
\v 15 Musa ya ce wa \nd Ubangiji\nd*,
\v 16 “Bari \nd Ubangiji\nd*, Allah na ruhohin ’yan adam, yă naɗa wani a kan wannan jama’a
\v 17 yă shiga, yă kuma fita a gabansu, wanda zai bishe su zuwa waje, yă kuma dawo da su ciki, don kada mutanen \nd Ubangiji\nd* su zama kamar tumakin da ba su da makiyayi.”
\p
\v 18 Sai \nd Ubangiji\nd* ya ce wa Musa, “Ka ɗauki Yoshuwa ɗan Nun, mutumin da ruhun shugabanci yake a cikinsa, ka ɗibiya masa hannunka.
\v 19 Ka sa yă tsaya a gaban Eleyazar firist, da gaban dukan jama’a, sa’an nan ka keɓe shi a gabansu.
\v 20 Ka danƙa masa ikonka don dukan jama’a Isra’ilawa su yi masa biyayya.
\v 21 Zai tsaya a gaban Eleyazar firist, wanda zai nemi masa shawara ta wurin Urim a gaban \nd Ubangiji\nd*. Da umarninsa, da shi da dukan jama’ar Isra’ilawa za su fita, da umarninsa kuma za su shiga.”
\p
\v 22 Musa ya yi yadda \nd Ubangiji\nd* ya umarce shi. Ya ɗauki Yoshuwa, ya sa ya tsaya a gaban Eleyazar firist, da kuma gaban dukan jama’a.
\v 23 Sai ya ɗibiya masa hannuwansa, ya keɓe shi, yadda \nd Ubangiji\nd* ya umarta ta wurin Musa.
\c 28
\s1 Hadayu na kullayaumi
\r (Fitowa 29.38-43; Firistoci 6.8-13)
\p
\v 1 Sai \nd Ubangiji\nd* ya ce wa Musa,
\v 2 “Ka umarci Isra’ilawa cewa, ‘Ku tabbatar kun miƙa mini hadaya ta abinci ta wuta mai daɗin ƙanshi a gare ni, a daidai lokaci.’
\v 3 Ka gaya musu, ‘Ga hadaya ta ƙonawa ta kowace rana, da za ku miƙa wa \nd Ubangiji\nd*, raguna biyu, bana ɗaya-ɗaya, marasa lahani.
\v 4 A miƙa rago ɗaya da safe, ɗaya kuma da yamma,
\v 5 tare da hadaya ta lallausan gari kashi ɗaya bisa goma na efan, kwaɓaɓɓe da kwalaba ɗaya na man zaitun mafi kyau.
\v 6 Wannan ita ce hadaya ta ƙonawa ta kullum wadda aka kafa a Dutsen Sinai, don daɗin ƙanshi, wato, hadaya ce da aka ƙone da wuta ga \nd Ubangiji\nd*.
\v 7 Hadaya ta sha, za tă zama kwalaba ɗaya na ruwan inabi, da ɗan rago guda. Za a kwarara hadaya ta sha ga \nd Ubangiji\nd* a wuri mai tsarki.
\v 8 Ɗayan ɗan ragon kuma za a miƙa shi da yamma, tare irin hadaya ta lallausan gari, da hadaya ta sha da ka yi da safe. Wannan hadaya ce ta ƙonawa mai daɗin ƙanshi ga \nd Ubangiji\nd*.
\s1 Hadayun Asabbaci
\p
\v 9 “ ‘A ranar Asabbaci, za a miƙa ’yan raguna biyu, bana ɗaya-ɗaya marasa lahani, tare da hadaya ta sha, da hadaya ta lallausan gari kashi biyu bisa goma na efa, kwaɓaɓɓe da mai.
\v 10 Wannan ita ce hadaya ta ƙonawa ta kowace Asabbaci, ban da hadaya ta ƙonawa ta kullum, tare da ta hadaya ta sha.
\s1 Hadayu na Kowane Wata
\p
\v 11 “ ‘A rana ta fari ga kowane wata, za a miƙa wa \nd Ubangiji\nd* hadayun ’yan bijimai biyu, rago ɗaya, da ’yan tumaki bakwai, bana ɗaya-ɗaya, dukansu kuma marasa lahani.
\v 12 Da kowane bijimi, a kasance da hadaya ta lallausan garin da aka kwaɓa da mai na kashi uku bisa goma na efa; da ɗan rago kuwa, a kasance da hadaya ta lallausan garin da aka kwaɓa da mai na kashi biyu bisa goma na efa;
\v 13 da kowane tunkiya kuma, a kasance da hadaya ta lallausan garin da aka kwaɓa da mai, na kashi ɗaya bisa goma na efa. Wannan hadaya ce da aka ƙone da wuta ga \nd Ubangiji\nd*.
\v 14 Da kowane bijimi, za a kasance da hadaya ta sha, na rabin kwalabar ruwan inabi; da rago kuwa, a kasance da kashi ɗaya bisa uku; da kowace tunkiya kuma, a kasance da kashi ɗaya bisa huɗu. Wannan ita ce hadaya ta ƙonawa don tsayawar kowane sabon wata na shekara.
\v 15 Ban da hadaya ta ƙonawa ta kullum tare da hadaya ta sha, za a miƙa bunsuru ɗaya ga \nd Ubangiji\nd*, hadaya ce don zunubi.
\s1 Bikin Ƙetarewa
\r (Firistoci 23.4-8)
\p
\v 16 “ ‘Za a yi Bikin Ƙetarewa ga \nd Ubangiji\nd* a rana ta goma sha huɗu ga wata na fari.
\v 17 A rana ta goma sha biyar ga wannan wata, za a yi biki; kwana bakwai za a ci burodi marar yisti.
\v 18 A rana ta farko, za ku yi tsattsarkan taro, ba kuwa za a yi aikin da aka saba yi na kullum ba.
\v 19 Za a miƙa hadaya ta ƙonawa da bijimai biyu, rago ɗaya, da ’yan raguna bakwai, bana ɗaya-ɗaya; dukansu kuma marasa lahani ga \nd Ubangiji\nd*.
\v 20 Da kowane bijimi, a shirya kashi ɗaya bisa uku na efan lallausan gari, kwaɓaɓɓe da mai; da rago guda kuwa, a shirya kashi biyu bisa goma na efan lallausan gari, kwaɓaɓɓe da mai;
\v 21 da kowane ’yan raguna bakwai, kashi ɗaya bisa goma.
\v 22 A haɗa da bunsuru guda, a matsayin hadaya don zunubi, don yin muku kafara.
\v 23 Ku shirya wannan tare da hadaya ta ƙonawa ta kowace safiya.
\v 24 Ta haka za a shirya abinci don hadayar da aka yi da wuta, kowace rana, har kwana bakwai don daɗin ƙanshi ga \nd Ubangiji\nd*; a shirya shi haɗe da hadaya ta ƙonawa ta kullum, da kuma hadaya ta sha.
\v 25 A rana ta bakwai, za ku yi tsattsarkan taro, amma ba za a yi aikin da aka saba yi kullum ba.
\s1 Bikin Makoni
\r (Firistoci 23.15-22)
\p
\v 26 “ ‘A ranar nunan fari, sa’ad da za ku miƙa wa \nd Ubangiji\nd* hadayar sabon hatsi, a lokacin Bikin Makoni, za a yi tsattsarkan taro, ba kuwa za a yi aikin da aka saba yi ba.
\v 27 A miƙa hadaya ta ƙonawa da ’yan bijimai biyu, rago ɗaya da ’yan raguna bakwai, bana ɗaya-ɗaya don daɗin ƙanshi ga \nd Ubangiji\nd*.
\v 28 Da kowane bijimi a kasance da hadaya ta lallausan gari kashi uku bisa goma na efa, kwaɓaɓɓe da mai; da rago kuwa, a kasance da hadaya ta lallausan gari kashi biyu bisa goma na efa, kwaɓaɓɓe da mai;
\v 29 da kowane ’yan raguna bakwai, kashi ɗaya bisa goma.
\v 30 A haɗa da bunsuru guda don yin muku kafara.
\v 31 A miƙa waɗannan tare da hadayarsu ta sha, haɗe da hadaya ta ƙonawa ta kullum, da kuma hadayarta ta sha. A tabbata dabbobin nan marasa lahani ne.
\c 29
\s1 Bikin Ƙahoni
\r (Firistoci 23.23-25)
\p
\v 1 “ ‘A rana ta farko ga wata na bakwai, a yi tsattsarkan taro, kada kuma a yi aikin da aka saba na kullum. Rana ce don busa ƙahoni.
\v 2 Za a miƙa hadaya ta ƙonawa da bijimi guda, rago guda, ’yan raguna bakwai, bana ɗaya-ɗaya don daɗin ƙanshi ga \nd Ubangiji\nd*, duka su kasance marasa lahani.
\v 3 Tare da bijimin za a kuma miƙa hadaya ta gari na kashi ɗaya bisa goma na efa na lallausan gari, kwaɓaɓɓe da mai; da rago guda, kashi biyu bisa goma na efa na lallausan gari, kwaɓaɓɓe da mai;
\v 4 kowane ’yan raguna bakwai, kashi ɗaya bisa goma.
\v 5 A haɗa da bunsuru guda a matsayin hadaya don zunubi, don yin muku kafara.
\v 6 Waɗannan ƙari ne ga hadayun ƙonawa na wata-wata da na kullayaumi, tare da hadayun garinsu da hadayun sha yadda aka tsara. Hadayu ne da aka miƙa wa \nd Ubangiji\nd* ta wuta don daɗin ƙanshi.
\s1 Ranar Kafara
\r (Firistoci 23.26-32)
\p
\v 7 “ ‘A rana ta goma ga wannan watan bakwai, za a yi tsattsarkan taro. Ba za ku ci abinci ba, ba kuma za ku yi aiki ba.
\v 8 Za a miƙa hadaya ta ƙonawa da bijimi guda, rago guda, da kuma ’yan raguna bakwai, ’yan bana ɗaya-ɗaya, dukansu marasa lahani don daɗin ƙanshi ga \nd Ubangiji\nd*.
\v 9 Tare da bijimin a miƙa hadaya ta gari na kashi ɗaya bisa goma na efa, na lallausan gari kwaɓaɓɓe, da mai; da rago guda, kashi biyu bisa goma na efa, na lallausan gari kwaɓaɓɓe, da mai;
\v 10 kowane ’yan raguna bakwai, kashi ɗaya bisa goma.
\v 11 A haɗa da bunsuru guda a matsayin hadaya don zunubi, don yin muku kafara da kuma hadaya ta ƙonawa ta kullum; tare da hadaya ta garinta, da kuma hadayu na shansu.
\s1 Bikin tabanakul
\r (Firistoci 23.33-44)
\p
\v 12 “ ‘A rana ta goma sha biyar ga wata na bakwai, za a yi tsattsarkan taro, ba kuwa za a yi aikin da aka saba yi ba. Ku yi biki ga \nd Ubangiji\nd* har kwana bakwai.
\v 13 A miƙa hadayar da aka yi da wuta, mai daɗin ƙanshi ga \nd Ubangiji\nd*, hadaya ta ƙonawa ta bijimai guda sha uku, raguna biyu, da ’yan raguna goma sha huɗu, bana ɗaya-ɗaya, dukansu marasa lahani.
\v 14 Da kowane bijimai goma sha uku nan, a miƙa hadaya ta gari, kashi uku bisa goma na efa, kwaɓaɓɓe da mai; da ragunan biyu ɗin, a miƙa hadaya ta gari kashi biyu bisa goma na efa, kwaɓaɓɓe da mai;
\v 15 tare kuma da kowane ’yan raguna goma sha huɗu, kashi ɗaya bisa goma.
\v 16 A haɗa da bunsuru guda, a matsayin hadaya don zunubi, ban da hadaya ta ƙonawa na kullum tare da hadayarta, ta gari da kuma hadaya ta sha.
\p
\v 17 “ ‘A rana ta biyu, a miƙa bijimai goma sha biyu, raguna biyu, da ’yan raguna goma sha huɗu, bana ɗaya-ɗaya, dukansu marasa lahani.
\v 18 Tare da bijiman, ragunan da ’yan ragunan a miƙa hadayarsu da gari da hadaya ta sha, bisa ga adadin da aka ƙayyade.
\v 19 A haɗa da bunsuru guda a matsayin hadaya, don zunubi, ban da hadaya ta ƙonawa ta kullum, tare da hadayarta ta gari da hadayunsu ta sha.
\p
\v 20 “ ‘A rana ta uku za a miƙa bijimai goma sha ɗaya, raguna biyu, da kuma ’yan raguna goma sha huɗu, bana ɗaya-ɗaya, dukansu marasa lahani.
\v 21 Tare da bijiman, ragunan da ’yan raguna, a miƙa hadayun gari da hadayun sha, bisa ga adadin da aka ƙayyade.
\v 22 A haɗa da bunsuru guda a matsayin hadaya don zunubi, ban da hadaya ta ƙonawa ta kullum, tare da hadayarta ta gari da hadaya ta sha.
\p
\v 23 “ ‘A rana ta huɗu a miƙa bijimai goma, raguna biyu, da ’yan raguna goma sha huɗu, bana ɗaya-ɗaya, dukansu marasa lahani.
\v 24 Tare da bijiman, ragunan da kuma ’yan raguna, a miƙa hadayunsu na gari da hadayu na sha bisa ga adadin da aka ƙayyade.
\v 25 A haɗa da bunsuru guda, a matsayin hadaya don zunubi, ban da hadaya ta ƙonawa ta kullum, tare da hadayarta ta gari da hadaya ta sha.
\p
\v 26 “ ‘A rana ta biyar a miƙa bijimai tara, raguna biyu, da ’yan raguna goma sha huɗu, bana ɗaya-ɗaya, dukansu marasa lahani.
\v 27 Tare da bijiman, ragunan da kuma ’yan ragunan, a miƙa hadayu na gari, da hadayu na sha bisa ga adadin da aka ƙayyade.
\v 28 A haɗa da bunsuru guda a matsayin hadaya don zunubi, ban da hadaya ta ƙonawa ta kullum, tare da hadayarta ta gari da hadaya ta sha.
\p
\v 29 “ ‘A rana ta shida a miƙa bijimai takwas, raguna biyu, da ’yan raguna goma sha huɗu, bana ɗaya-ɗaya, dukansu marasa lahani.
\v 30 Tare da bijiman, ragunan da kuma ’yan raguna, a miƙa hadayunsu ta gari da hadayu na sha bisa adadin da a ƙayyade.
\v 31 A haɗa da bunsuru guda a matsayin hadaya don zunubi, ban da hadaya ta ƙonawa ta kullum tare da hadayarta ta hatsi da hadaya ta sha.
\p
\v 32 “ ‘A rana ta bakwai a miƙa bijimai bakwai, raguna biyu da ’yan raguna goma sha huɗu, bana ɗaya-ɗaya, dukansu marasa lahani.
\v 33 Tare da bijiman, ragunan da kuma ’yan raguna, a miƙa hadayunsu na gari, da hadayun sha bisa ga adadin da a ƙayyade.
\v 34 A haɗa da bunsuru guda a matsayin hadaya don zunubi, ban da hadaya ta ƙonawa ta kullum tare da hadayarta ta hatsi da hadayarta ta sha.
\p
\v 35 “ ‘A rana ta takwas kuwa za a yi tsattsarkan taro, ban da aikin da aka saba.
\v 36 A miƙa hadayar da aka yi da wuta mai daɗin ƙanshi ga \nd Ubangiji\nd*, a yi hadaya ta ƙonawa da bijimi guda, rago guda, da ’yan raguna bakwai, bana ɗaya-ɗaya, dukansu marasa lahani.
\v 37 Tare da bijimin, ragon da kuma ’yan ragunan, a miƙa hadayunsu na gari da hadayu na sha bisa ga adadin da aka ƙayyade.
\v 38 A haɗa da bunsuru guda a matsayin hadaya don zunubi, ban da hadaya ta ƙonawa ta kullum, tare da hadayarta ta hatsi da hadayarta ta sha.
\p
\v 39 “ ‘Ban da abin da kuka yi alkawari, da kuma sadakokinku na yardar rai, a miƙa waɗannan ga \nd Ubangiji\nd* a lokacin bukukkuwanku, hadayunku na ƙonawa, hadayu na gari, hadayu na sha da hadayu na salama.’ ”
\p
\v 40 Musa ya faɗa wa Isra’ilawa dukan abin da \nd Ubangiji\nd* ya umarce shi.
\c 30
\s1 Alkawura
\p
\v 1 Musa ya ce wa shugabannin kabilan Isra’ila, “Ga abin da \nd Ubangiji\nd* ya umarta.
\v 2 Sa’ad da mutum ya yi wa \nd Ubangiji\nd* alkawari, ko kuwa ya rantse zai yi wani abu, kada yă ƙi cika maganarsa, amma yă cika kome da ya faɗa.
\p
\v 3 “Sa’ad da yarinya, wadda har yanzu tana a gidan mahaifinta ta yi wa \nd Ubangiji\nd* alkawari, ko ta rantse za tă yi wani abu,
\v 4 mahaifinta kuwa ya ji alkawarin da ta yi, bai kuma ce mata kome ba, to, sai alkawarin da ta yi da wa’adinta su tabbata.
\v 5 Amma in mahaifinta ya hana ta, sa’ad da ya ji game da shi, to, ba wani daga cikin alkawari ko rantsuwar da ta yi zai tabbata; \nd Ubangiji\nd* kuwa zai gafarta mata domin maihaifinta ya hana ta.
\p
\v 6 “In ta yi aure, sai daga baya ta yi alkawari ko kuwa leɓunanta sun furta alkawari da garaje, cewa za tă yi wani abu,
\v 7 mijinta kuwa ya ji game da wannan, amma bai ce mata kome ba, to, alkawarin da ta yi da kuma rantsuwar da ta yi, su tabbata.
\v 8 Amma in mijin ya hana ta sa’ad da ya ji, zai warware alkawari da kuma rantsuwar da ta yi da garaje, \nd Ubangiji\nd* kuwa zai gafarce ta.
\p
\v 9 “Duk wani alkawari ko rantsuwar da gwauruwa, ko macen da aurenta ya mutu, ta yi, zai tabbata a kanta.
\p
\v 10 “In macen aure ta yi alkawari, ko ta rantse za tă yi wani abu,
\v 11 mijinta kuwa ya ji game da wannan, amma bai ce mata kome ba, bai kuma hana ta ba, to, dukan alkawari da kuma rantsuwar da ta yi su tabbata a kanta.
\v 12 Amma in mijin ya warware su sa’ad da ya ji, to, ba wani alkawari ko rantsuwar da ya fito daga leɓunanta da zai tabbata. Mijinta ya warware su, \nd Ubangiji\nd* kuma zai gafarce ta.
\v 13 Mijinta yana iya tabbatar, ko yă rushe duk wani alkawari ko rantsuwar da ta ɗauka.
\v 14 Amma in mijinta bai ce mata kome ba, to, ya tabbatar da dukan alkawarinta da kuma rantsuwarta ke nan. Ya tabbatar da su ta wurin yin shiru sa’ad da ya ji ta.
\v 15 Amma in ya ji, sa’an nan daga baya ya hana ta, to, zai sha hukuncin laifinta.”
\p
\v 16 Waɗannan su ne ƙa’idodin da \nd Ubangiji\nd* ya ba wa Musa game da dangantakar miji da matarsa, da kuma tsakanin mahaifi da ’yarsa wadda har yanzu tana a gidansa.
\c 31
\s1 Ɗaukar Fansa a kan Midiyawa
\p
\v 1 \nd Ubangiji\nd* ya ce wa Musa,
\v 2 “Ka ɗaukar wa Isra’ilawa fansa, a kan Midiyawa. Bayan wannan za ka mutu, a kuwa tara ka ga mutanenka.”
\p
\v 3 Saboda haka Musa ya ce wa mutane, “Ku shirya waɗansu daga cikin mazanku, su tafi su yi yaƙi da Midiyawa don su ɗaukar wa \nd Ubangiji\nd* fansa a kansu.”
\v 4 Ku aiki maza dubu ɗaya daga kowace kabilar Isra’ila.
\v 5 Saboda haka aka samo mayaƙa dubu goma sha biyu shiryayyu don yaƙi, maza dubu ɗaya daga kowace kabilar Isra’ila.
\v 6 Musa ya aike su zuwa yaƙi, dubu ɗaya daga kowace kabila, tare da Finehas ɗan Eleyazar, firist, wanda ya ɗauki kayayyaki daga wuri mai tsarki da ƙahoni don kiran yaƙi.
\p
\v 7 Suka yi yaƙi da Midiyawa, suka kashe kowane mutum yadda \nd Ubangiji\nd* ya umarci Musa.
\v 8 A cikin waɗanda aka kashe kuwa akwai Ewi, Rekem, Zur, Hur da Reba; sarakuna biyar na Mediyawa. Suka kuma kashe Bala’am ɗan Beyor da takobi.
\v 9 Isra’ilawa suka kwashe mata da yaran Midiyawa, a matsayin bayi. Suka kwashe shanunsu da tumakinsu da kuma dukan dukiyarsu, a matsayin ganima.
\v 10 Suka ƙone dukan garuruwan da Midiyawa suke zama, da dukan sansaninsu.
\v 11 Suka kwashe dukan ganima haɗe da mutane da dabbobi,
\v 12 suka kawo bayi da ganiman nan, wurin Musa da Eleyazar firist, da kuma jama’ar Isra’ilawa, a sansaninsu a filayen Mowab kusa da Urdun daga ƙetaren Yeriko.
\p
\v 13 Musa, da Eleyazar firist da dukan shugabannin jama’a, suka fito suka tarye su a bayan sansani.
\v 14 Musa kuwa ya husata da shugabannin sojojin da suke shugabannin dubbai da shugabannin ɗari-ɗarin da suka dawo daga yaƙi.
\p
\v 15 Ya tambaye su ya ce, “Kun bar dukan mata da rai?
\v 16 Su ne waɗanda suka bi shawarar Bala’am suka kuma zama sanadin sa Isra’ilawa suka juya wa \nd Ubangiji\nd* baya, har ya kawo abin da ya faru da Feyor, har annoba ya kashe dukan mutanen \nd Ubangiji\nd*.
\v 17 Yanzu ku kashe dukan yara maza, ku kuma kashe kowace macen da ta yi lalata da namiji,
\v 18 amma ku bar kowace yarinyar da ba tă taɓa yin lalata da namiji ba.
\p
\v 19 “Dukanku da kuka kashe mutum, ko kuka taɓa wani da aka kashe, dole ku kasance a bayan sansani har kwana bakwai. A rana ta uku da rana ta bakwai dole ku tsabtacce kanku da kuma bayinku.
\v 20 Ku tsarkake kowace taguwa da kuma kome da aka yi da fata, da gashin akuya, ko kuwa itace.”
\p
\v 21 Sa’an nan Eleyazar firist, ya ce wa sojojin da suka je yaƙi, “Wannan ita ce ƙa’idar da \nd Ubangiji\nd* ya ba wa Musa.
\v 22 Zinariya, azurfa, tagulla, baƙin ƙarfe, kuza, darma
\v 23 da dukan abin da wuta ba ta iya ci, dole yă shiga wuta sa’an nan zai zama da tsabta. Amma dole a kuma tsarkake ta da ruwan tsarkakewa. Duk abin da wuta za tă iya ci, dole a shigar da ita a ruwan tsarkakewa.
\v 24 A rana ta bakwai za ku wanke tufafinku, sa’an nan za ku tsarkaka, bayan haka ku shigo sansani.”
\s1 Rabawa ganima
\p
\v 25 \nd Ubangiji\nd* ya yi magana da Musa ya ce,
\v 26 “Da kai da Eleyazar firist, da shugabannin jama’a, ku ƙidaya dukan mutane da dabbobin da aka ci da yaƙi.
\v 27 Ku kasa ganimar kashi biyu, ku ba sojojin da suka tafi yaƙi kashi ɗaya, kashi ɗaya kuma ku ba wa jama’a.
\v 28 Daga sojojin da suka je yaƙin kuwa, ka ware ganima wa \nd Ubangiji\nd*, ka ɗauki ɗaya daga cikin mutum ɗari biyar, da shanu ɗari biyar, da jakuna ɗari biyar, da tumaki ɗari biyar.
\v 29 Ka ɗauki wannan sashe daga rabin rabonsu ka ba wa Eleyazar firist, a matsayin sashe na \nd Ubangiji\nd*.
\v 30 Daga cikin rabin rabon Isra’ilawa, ka zaɓi ɗaya daga kowane hamsin na mutane, shanu, jakuna, tumaki, awaki ko kuma sauran dabbobi. Ka ba wa Lawiyawan da suke lura da tabanakul na \nd Ubangiji\nd*.”
\v 31 Saboda haka Musa da Eleyazar suka aikata yadda \nd Ubangiji\nd* ya umarci Musa.
\p
\v 32 Yawan ganimar da sojoji suka kawo ita ce tumaki 675,000
\v 33 shanu 72,000
\v 34 da jakuna 61,000.
\v 35 Akwai kuma mata 32,000 da ba su yi lalata ba da namiji ba.
\b
\li4
\v 36 Kashin da aka ba sojoji waɗanda suka tafi yaƙi shi ne,
\b
\li1 tumaki 337,500,
\v 37 tumakin da aka ware wa \nd Ubangiji\nd* kuwa 657 ne;
\li1
\v 38 shanu 36,000, shanun da aka ware wa \nd Ubangiji\nd* kuwa 72 ne;
\li1
\v 39 jakuna 30,500, jakunan da aka ware wa \nd Ubangiji\nd* kuwa 61 ne;
\li1
\v 40 mutane 16,000, mutanen da aka ware wa \nd Ubangiji\nd* kuwa 32 ne.
\b
\p
\v 41 Musa ya ba wa Eleyazar abin da aka ware wa \nd Ubangiji\nd*, kamar yadda \nd Ubangiji\nd* ya umarci Musa.
\p
\v 42 Kashin da aka ba wa Isra’ilawa, wanda Musa ya ware daga cikin na waɗanda suka tafi yaƙi,
\v 43 kashin da aka ba wa jama’a kuwa tumaki 337,500 ne,
\v 44 shanu 36,000,
\v 45 jakuna 30,500
\v 46 da mutane 16,000.
\v 47 Daga rabin kashi na Isra’ilawa, Musa ya ɗauki ɗaya daga cikin hamsin na mutane da na dabbobi, yadda \nd Ubangiji\nd* ya umarce shi, ya ba wa Lawiyawan da suke lura da tabanakul na \nd Ubangiji\nd*.
\p
\v 48 Sai shugabannin da suka shugabancin rundunar yaƙin, shugabanni na dubu-dubu da shugabanni na ɗari-ɗari, suka zo wurin Musa
\v 49 suka ce masa, “Barorinka sun ƙidaya mayaƙan da suke ƙarƙashinmu, babu ko ɗayan ya ɓace.
\v 50 Saboda haka mun kawo wa \nd Ubangiji\nd* hadaya na kayan zinariya da kowannenmu ya samu, mundaye, ƙawane, ’yan kunne da duwatsun wuya, don yin wa kanmu kafara a gaban \nd Ubangiji\nd*.”
\p
\v 51 Musa da Eleyazar firist, suka karɓi zinariya da kayan adon duka daga gare su.
\v 52 Dukan zinariya da shugabannin dubu-dubu da shugabannin ɗari-ɗari, waɗanda Musa da Eleyazar suka karɓa, suka kuma miƙa hadaya ga \nd Ubangiji\nd*, nauyinta ta kai shekel 16,750.
\v 53 Kowane soja, ya kwashi ganima wa kansa.
\v 54 Musa da Eleyazar firist, suka karɓi zinariya daga shugabannin dubu-dubu da shugabannin ɗari-ɗari, suka kawo cikin Tentin Sujada, don su zama abin tuni ga Isra’ilawa a gaban \nd Ubangiji\nd*.
\c 32
\s1 Kabilan hayen Urdun
\r (Maimaitawar Shari’a 3.12-22)
\p
\v 1 Mutanen Ruben da mutanen Gad, da suke da garken shanu da kuma garke tumaki masu yawa, suka ga cewa ƙasashen Yazer da Gileyad wurare ne masu kyau don kiwon shanu da tumaki.
\v 2 Saboda haka suka zo wurin Musa da Eleyazar da kuma shugabannin jama’a, suka ce,
\v 3 “Atarot, Dibon, Yazer, Nimra, Heshbon, Eleyale, Sebam, Nebo da Beyon,
\v 4 ƙasar da \nd Ubangiji\nd* ya ci da yaƙi a gaban mutane Isra’ila, suna da kyau don dabbobi, bayinku kuma suna da dabbobi.”
\v 5 Suka ce, “In mun sami tagomashi daga gare ka bari a ba da wannan ƙasa ga bayinka, tă zama mallakanmu. Kada ka sa mu haye Urdun.”
\p
\v 6 Musa ya ce wa mutanen Gad da mutanen Ruben, “Wato, sai ’yan’uwanku su yi ta yaƙi ku kuwa ku zauna nan?
\v 7 Don me za ku karya zuciya Isra’ilawa daga hayewa zuwa ƙasar da \nd Ubangiji\nd* ya ba su?
\v 8 Haka iyayenku suka yi sa’ad da na aike su daga Kadesh Barneya don su dubo ƙasar.
\v 9 Gama bayan suka haura Kwarin Eshkol suka hangi ƙasar, sai suka karya zuciyar Isra’ilawa daga shigar ƙasar da \nd Ubangiji\nd* ya ba su.
\v 10 A ranar kuwa \nd Ubangiji\nd* ya husata har ya yi wannan rantsuwa cewa,
\v 11 ‘Tabbatacce ba wani daga cikin mutanen da suka fito daga Masar, tun daga mai shekara ashirin zuwa gaba, da zai ga ƙasar da na rantse zan ba Ibrahim, da Ishaku, da Yaƙub, domin ba su bi ni sosai ba,
\v 12 ba ko ɗaya sai dai Kaleb ɗan Yefunne Bakenizze da Yoshuwa ɗan Nun, don su ne kaɗai suka bi \nd Ubangiji\nd* da zuciya ɗaya.’
\v 13 \nd Ubangiji\nd* ya husata da Isra’ila har ya sa suka yi ta yawo a hamada shekara arba’in, sai da dukan tsaran da suka aikata wannan mugunta a gabansa, suka mutu.
\p
\v 14 “Ga shi ku kuma, tarin masu zunubi, kuna tsaya a matsayin kakanninku, kuna sa \nd Ubangiji\nd* yă sāke husata da Isra’ila.
\v 15 In kun juye daga binsa, zai sāke barin dukan wannan mutane a hamada, ku ne kuwa za ku zama sanadin hallakarsu.”
\p
\v 16 Sai suka zo wurin Musa, suka ce, “Muna so mu gina katangar dutse don dabbobinmu, da kuma birane don matanmu da ’ya’yanmu a nan.
\v 17 Matanmu da ’ya’yanmu za su zauna a biranen da suke da katanga, don kāriya daga mazaunan ƙasar, amma mu, za mu ɗauki makamai mu tafi tare da sauran Isra’ilawa, har mu kai su wuraren zamansu.
\v 18 Ba za mu koma gidajenmu ba sai kowane mutumin Isra’ila ya sami gādonsa.
\v 19 Ba za mu ci gādo tare da su a wancan hayin Urdun ba, domin mun sami gādonmu a wannan hayin gabashin Urdun.”
\p
\v 20 Sai Musa ya ce musu, “In za ku yi haka, in za ku sha ɗamara da makamai a gaban \nd Ubangiji\nd*, ku tafi yaƙi,
\v 21 in kuma dukanku za ku yi ɗamara, ku ɗauki makaman yaƙi a hayin Urdun a gaban \nd Ubangiji\nd* har lokacin da ya kori abokan gābansa daga gabansa,
\v 22 to, sa’ad da aka ci ƙasar a gaban \nd Ubangiji\nd*, kwa kuɓuta daga alhakinku ga \nd Ubangiji\nd* da kuma Isra’ila. Ƙasan nan kuwa za tă zama mallakarku a gaban \nd Ubangiji\nd*.
\p
\v 23 “Amma in ba ku yi haka ba, kun yi zunubi ke nan ga \nd Ubangiji\nd*; kuma ku san cewa zunubinku zai tone ku.
\v 24 Ku gina birane domin matanku da ’ya’yanku, ku gina katanga kuma domin dabbobinku, amma fa ku cika abin da kuka yi alkawari.”
\p
\v 25 Mutanen Gad da mutanen Ruben, suka ce wa Musa, “Mu bayinka za mu yi yadda ranka yă daɗe ya umarta.
\v 26 ’Ya’yanmu da matanmu, garkunan shanunmu da na tumakinmu, za su kasance a nan biranen Gileyad.
\v 27 Amma bayinka, kowane mutum a cikinmu zai haye a gaban \nd Ubangiji\nd*, zuwa yaƙi kamar yadda ranka yă daɗe ya faɗa.”
\p
\v 28 Sai Musa ya yi wa Eleyazar firist, da Yoshuwa ɗan Nun, da shugabannin gidajen kakannin kabilan mutanen Isra’ila kashedi a kansu,
\v 29 ya ce, “In kowane sojan mutanen Gad da na mutanen Ruben, ya ɗauki makaman yaƙi, ya haye Urdun tare da ku a gaban \nd Ubangiji\nd*, to, sa’ad da a ci ƙasar a gabanku, ku ba da ƙasar Gileyad tă zama mallakarsu.
\v 30 Amma in ba su haye tare da ku da shirin yaƙi ba, to, sai ku ba su gādo a wancan haye kamar sauran kabilun a Kan’ana.”
\p
\v 31 Mutanen Gad da mutanen Ruben suka amsa, suka ce, “Barorinka za su yi abin da \nd Ubangiji\nd* ya faɗa.
\v 32 Za mu haye a gaban \nd Ubangiji\nd* zuwa Kan’ana, amma mallakarmu ta gādo, za tă kasance a wannan hayi na Urdun.”
\p
\v 33 Sai Musa ya ba wa mutanen Gad, mutanen Ruben, da rabin mutanen Manasse ɗan Yusuf, masarautar Sihon, sarkin Amoriyawa, da masarautar Og na Bashan, dukan ƙasar, tare da biranenta da kuma yankunan da suke kewaye.
\p
\v 34 Mutanen Gad suka gina Dibon, Atarot, Arower,
\v 35 Atrot Shofan, Yazer, Yogbeha,
\v 36 Bet-Nimra, da Bet-Haran a matsayin birane masu katanga, suka kuma gina katanga don dabbobinsu.
\v 37 Mutanen Ruben suka sāke gina Heshbon, Eleyale, da Kiriyatayim,
\v 38 haka kuma suka gina Nebo da Ba’al-Meyon (an canja waɗannan sunaye) suka kuma gina Sibma. Suka ba wa biranen da suka sāke ginawa sunaye.
\v 39 Zuriyar Makir ɗan Manasse suka tafi Gileyad, suka ci ta da yaƙi, suka kori mutanen Amoriyawa da suke can.
\p
\v 40 Saboda haka Musa ya ba da Gileyad ga mutanen Makir, zuriyar Manasse, suka kuma zauna a can.
\v 41 Yayir, wani ɗan Manasse, ya ci ƙauyukansu da yaƙi, ya kuma ba su sunan Hawwot Yayir.
\v 42 Noba kuma ya ci Kenat da ƙauyukanta da yaƙi, ya kuma ba ta suna Noba, bisa ga sunansa.
\c 33
\s1 Wurare a tafiye-tafiyen Isra’ila
\p
\v 1 Ga wuraren da Isra’ilawa suka yi sansani sa’ad da suka fito runduna-runduna a ƙarƙashin Musa da Haruna daga Masar.
\v 2 Bisa ga umarnin \nd Ubangiji\nd*, Musa ya rubuta wuraren tafiye-tafiyensu da sansaninsu. Ga yadda tafiye-tafiyen suka kasance.
\b
\pi1
\v 3 Isra’ilawa sun tashi daga Rameses a rana ta goma sha biyar, ga watan fari, kashegarin Bikin Ƙetarewa. Suka fita gabagadi a gaban dukan Masarawa,
\v 4 waɗanda suke binne gawawwakin ’ya’yan farinsu da \nd Ubangiji\nd* ya karkashe; gama \nd Ubangiji\nd* ya hukunta allolinsu.
\pi1
\v 5 Isra’ilawa suka tashi daga Rameses, suka yi sansani a Sukkot.
\pi1
\v 6 Suka tashi daga Sukkot, suka yi sansani a Etam, a gefen hamada.
\pi1
\v 7 Suka tashi daga Etam, suka koma baya zuwa Fi Hahirot, wajen gabashin Ba’al-Zafon, suka yi sansani kusa da Migdol.
\pi1
\v 8 Suka tashi daga Fi Hahirot, suka ratsa cikin teku zuwa hamada, bayan sun yi tafiya kwana uku a cikin Hamadan Etam, sai suka yi sansani a Mara.
\pi1
\v 9 Suka tashi daga Mara, suka tafi Elim, inda akwai maɓulɓulan ruwa goma sha biyu, da itatuwan dabino guda saba’in, suka yi sansani a can.
\pi1
\v 10 Suka tashi daga Elim, suka yi sansani kusa da Jan Teku.
\pi1
\v 11 Suka tashi daga Jan Teku, suka yi sansani a Hamadan Sin.
\pi1
\v 12 Suka tashi daga Hamadan Sin, suka yi sansani a Dofka.
\pi1
\v 13 Suka tashi daga Dofka, suka yi sansani a Alush.
\pi1
\v 14 Suka tashi daga Alush, suka yi sansani a Refidim, inda babu ruwan da mutane za su sha.
\pi1
\v 15 Suka tashi daga Refidim, suka yi sansani a Hamadan Sinai.
\pi1
\v 16 Suka tashi daga Hamadan Sinai, suka yi sansani a Kibrot Hatta’awa.
\pi1
\v 17 Suka tashi daga Kibrot Hatta’awa, suka yi sansani a Hazerot.
\pi1
\v 18 Suka tashi daga Hazerot, suka yi sansani a Ritma.
\pi1
\v 19 Suka tashi daga Ritma, suka yi sansani a Rimmon Ferez.
\pi1
\v 20 Suka tashi daga Rimmon Ferez, suka yi sansani a Libna.
\pi1
\v 21 Suka tashi daga Libna, suka yi sansani a Rissa.
\pi1
\v 22 Suka tashi daga Rissa, suka yi sansani a Kehelata.
\pi1
\v 23 Suka tashi daga Kehelata, suka yi sansani a Dutsen Shefer.
\pi1
\v 24 Suka tashi daga Dutsen Shefer, suka yi sansani a Harada.
\pi1
\v 25 Suka tashi daga Harada, suka yi sansani a Makhelot.
\pi1
\v 26 Suka tashi daga Makhelot, suka yi sansani a Tahat.
\pi1
\v 27 Suka tashi daga Tahat, suka yi sansani a Tera.
\pi1
\v 28 Suka tashi daga Tera, suka yi sansani a Mitka.
\pi1
\v 29 Suka tashi daga Mitka, suka yi sansani a Hashmona.
\pi1
\v 30 Suka tashi daga Hashmona, suka yi sansani a Moserot.
\pi1
\v 31 Suka tashi daga Moserot, suka yi sansani a Bene Ya’akan.
\pi1
\v 32 Suka tashi daga Bene Ya’akan, suka yi sansani a Hor Haggidgad.
\pi1
\v 33 Suka tashi daga Hor Haggidgad, suka yi sansani a Yotbata.
\pi1
\v 34 Suka tashi daga Yotbata, suka yi sansani a Abrona.
\pi1
\v 35 Suka tashi daga Abrona, suka yi sansani a Eziyon Geber.
\pi1
\v 36 Suka tashi daga Eziyon Geber, suka yi sansani a Kadesh, cikin Hamadan Zin.
\pi1
\v 37 Suka tashi daga Kadesh, suka yi sansani a Dutsen Hor, a iyakar Edom.
\v 38 Bisa ga umarni \nd Ubangiji\nd*, Haruna firist, ya hau Dutsen Hor, inda ya mutu a rana ta fari ga watan biyar, a shekara ta arba’in, bayan Isra’ilawa suka fito daga Masar.
\v 39 Haruna yana da shekara ɗari da ashirin da uku, sa’ad da ya mutu a Dutsen Hor.
\pi1
\v 40 Sarki Arad Bakan’ane, wanda yake zaune a Negeb na Kan’ana, ya ji labari cewa Isra’ilawa suna zuwa.
\pi1
\v 41 Suka tashi daga Dutsen Hor, suka yi sansani a Zalmona.
\pi1
\v 42 Suka tashi daga Zalmona, suka yi sansani a Funon.
\pi1
\v 43 Suka tashi daga Funon, suka yi sansani a Obot.
\pi1
\v 44 Suka tashi daga Obot, suka yi sansani a Iye Abarim, a iyakar Mowab.
\pi1
\v 45 Suka tashi daga Iyim\f + \fr 33.45 \ft Wato, Iye Abarim.\f*, suka yi sansani a Dibon Gad.
\pi1
\v 46 Suka tashi daga Dibon Gad, suka yi sansani a Almon Dibilatayim.
\pi1
\v 47 Suka tashi daga Almon Dibilatayim, suka yi sansani a duwatsun Abarim, kusa da Nebo.
\pi1
\v 48 Suka tashi daga duwatsun Abarim, suka yi sansani a filayen Mowab kusa da Urdun, ɗaura da Yeriko.
\v 49 A can filayen Mowab, suka yi sansani kusa da Urdun ɗaura da Bet-Yeshimot har zuwa Abel-Shittim.
\b
\p
\v 50 A filayen Mowab kusa da Urdun ɗaura da Yeriko ne \nd Ubangiji\nd* ya ce wa Musa,
\v 51 “Ka gaya wa Isra’ilawa cewa, ‘Sa’ad da kuka haye Urdun zuwa Kan’ana,
\v 52 ku kori dukan mazaunan ƙasar a gabanku. Ku rurrushe sassaƙaƙƙun duwatsu, da siffofinsu na zubi, ku kuma rurrushe dukan masujadansu na kan tudu.
\v 53 Ku mallaki ƙasar, ku kuma zauna a ciki, gama na ba ku ƙasar, ku mallake ta.
\v 54 Ku rarraba ƙasar ta wurin jefan ƙuri’a, bisa ga kabilanku. Kabilar da take babba, a ba ta babban gādo, ƙarami kabila kuwa, a ba ta ƙaramin gādo. Duk abin da ƙuri’a ta ba su, shi zai zama nasu. Ku rarraba wannan bisa zuriyar kakanninku.
\p
\v 55 “ ‘Amma in ba ku kori mazaunan ƙasar ba, waɗanda kuka bari su ci gaba da zama, za su zama muku hakki a idanunku, da kuma ƙayayyuwa a bayanku. Za su ba ku wahala a ƙasar da kuke zama.
\v 56 Sa’an nan kuwa zan yi muku abin da na shirya yin musu.’ ”
\c 34
\s1 Iyakokin Kan’ana
\li4
\v 1 \nd Ubangiji\nd* ya ce wa Musa,
\v 2 “Ka umarci Isra’ilawa, ka ce musu, ‘Sa’ad da kuka shiga Kan’ana, ƙasar da aka ba ku gādo za tă kasance da waɗannan iyakoki.
\b
\li1
\v 3 “ ‘Gefenku na kudu zai haɗa da wani sashin Hamadan Zin ta iyakar Edom. A gabas, iyakarku ta kudu za tă fara daga ƙarshen Tekun Gishiri,\f + \fr 34.3 \ft Wato, Mataccen Teku; haka ma a aya 12.\f*
\v 4 tă ƙetare Mashigin Kunama\f + \fr 34.4 \ft Da Ibraniyanci \fqa Akrabbim\f* a kudu, tă ci gaba zuwa Zin, sa’an nan tă nufi kudu da Kadesh Barneya. Sa’an nan za tă zarce zuwa Hazar Addar, tă nausa zuwa Azmon,
\v 5 inda za tă juya tă haɗu da Rafin Masar, tă kuma ƙarasa a Bahar Rum.\f + \fr 34.5 \ft Wato, Mediterraniyan; haka kuma a ayoyi 6 da 7.\f*
\p
\v 6 “ ‘Iyakarku a yammanci, za tă kasance bakin Bahar Rum. Wannan ce za tă zama iyakarku a yamma.
\p
\v 7 “ ‘Iyakarku a arewanci kuwa za tă tashi daga Bahar Rum zuwa Dutsen Hor,
\v 8 za tă kuma tashi daga Dutsen Hor, zuwa Lebo\f + \fr 34.8 \ft Ko Kuwa \fqa zuwa mashigin\f* Hamat. Sa’an nan tă miƙe zuwa Zedad,
\v 9 tă ci gaba zuwa Zifron, sa’an nan tă ƙarasa a Hazar-Enan. Wannan ce za tă zama iyakarku a arewa.
\p
\v 10 “ ‘Iyakarku a gabashi, za tă tashi daga Hazar-Enan zuwa Shefam.
\v 11 Iyakar za tă gangara daga Shefam zuwa Ribla a gefen gabashin Ayin, sa’an nan tă ci gaba a gangaren gabashin Tekun Kinneret.\f + \fr 34.11 \ft Wato, Galili\f*
\v 12 Sa’an nan tă gangara ta Urdun, tă ƙarasa a Tekun Gishiri.
\p “ ‘Wannan za tă zama ƙasarku, tare da iyakokinta a kowane gefe.’ ”
\p
\v 13 Sai Musa ya umarci Isra’ilawa ya ce, “Ku raba wannan ƙasa da za ku gāda ta hanyar jefa ƙuri’a. \nd Ubangiji\nd* ya umarta cewa a ba da ita ga kabilu tara da rabi,
\v 14 saboda iyalan kabilar Ruben, kabilar Gad da rabin kabilar Manasse sun riga sun sami gādonsu.
\v 15 Waɗannan kabilu biyu da rabi, sun sami gādonsu a wancan hayin Urdun a gabashin Yeriko\f + \fr 34.15 \fqa Urdun na Yeriko \ft mai yiwuwa tsohuwar suna ce ta Kogin Urdun.\f* wajen fitowar rana.”
\p
\v 16 \nd Ubangiji\nd* ya ce wa Musa,
\v 17 “Waɗannan su ne sunayen mutanen da za su raba muku ƙasar gādo. Eleyazar firist, da Yoshuwa ɗan Nun.
\v 18 Ka kuma naɗa shugaba guda ɗaya daga kowace kabila domin yă taimaka a rabon ƙasar.
\b
\li4
\v 19 “Ga sunayensu.
\b
\li1 “Kaleb ɗan Yefunne, daga kabilar Yahuda;
\li1
\v 20 Shemuyel ɗan Ammihud, daga kabilar Simeyon
\li1
\v 21 Elidad ɗan Kislon, daga kabilar Benyamin;
\li1
\v 22 Bukki ɗan Yogli, shugaba daga kabilar Dan;
\li1
\v 23 Hanniyel ɗan Efod, shugaba daga kabilar Manasse ɗan Yusuf;
\li1
\v 24 Kemuwel ɗan Shiftan, shugaba daga kabilar Efraim ɗan Yusuf;
\li1
\v 25 Elizafan ɗan Farnak, shugaba daga kabilar Zebulun;
\li1
\v 26 Faltiyel ɗan Azzan, shugaba daga kabilar Issakar;
\li1
\v 27 Ahihud ɗan Shelomi, shugaba daga kabilar Asher;
\li1
\v 28 Fedahel ɗan Ammihud, shugaba daga kabilar Naftali.”
\b
\li4
\v 29 Waɗannan su ne mutanen da \nd Ubangiji\nd* ya umarta su raba gādo ga Isra’ilawa a ƙasar Kan’ana.
\c 35
\s1 Garuruwan Lawiyawa
\p
\v 1 A filayen Mowab, wajen Urdun, ɗaura da Yeriko, \nd Ubangiji\nd* ya yi magana da Musa ya ce,
\v 2 “Ka umarci Isra’ilawa su ba wa Lawiyawa garuruwan da za su zauna a ciki daga cikin gādon da Isra’ilawa za su mallaka. A kuma ba su wurin kiwo kewaye da garuruwan.
\v 3 Sa’an nan za su kasance da garuruwan da za su zauna, su sami fili, da kuma za su yi kiwon garkensu na shanu da tumaki da kuma sauran dabbobinsu.
\p
\v 4 “Wuraren kiwo a kewayen garuruwan da za a ba wa Lawiyawa, girmansu zai zama mai fāɗin kamu dubu ɗaya daga katangar garin.
\v 5 A bayan garin, ka auna kamu dubu biyu a wajen gabas, kamu dubu biyu a wajen yamma, kamu dubu biyu wajen kudu, da kuma kamu dubu uku wajen arewa, a bar garin a tsakiya. Za su kasance da wannan a matsayin wurin kiwo na garuruwan.
\s1 Biranen mafaka
\p
\v 6 “A cikin biranen da za a ba Lawiyawa, shida daga cikin garuruwan za su zama biranen mafaka, inda wanda ya kashe mutum zai gudu yă je. Ban da wannan, a ba su waɗansu garuruwa arba’in da biyu.
\v 7 Duka-duka dai a ba Lawiyawa garuruwa arba’in da takwas, tare da wuraren kiwonsu.
\v 8 Garuruwan da za ku ba wa Lawiyawa daga ƙasar da Isra’ilawa suka mallaka, za a ba da su bisa girman gādon kowace kabila. Ka karɓi garuruwa masu yawa daga kabilar da take da garuruwa masu yawa, amma kaɗan daga kabilar da ba ta da garuruwa masu yawa.”
\r (Maimaitawar Shari’a 19.1-13; Yoshuwa 20.1-9)
\p
\v 9 Sa’an nan \nd Ubangiji\nd* ya ce wa Musa,
\v 10 “Ka yi magana da Isra’ilawa, ka ce musu, ‘Sa’ad da kuka haye Urdun zuwa Kan’ana,
\v 11 ku zaɓi waɗansu garuruwan da za su zama biranen mafakarku, inda wanda ya kashe mutum cikin kuskure zai iya gudu zuwa.
\v 12 Za su zama wuraren mafaka daga hannun mai bin hakki, don kada a kashe mai kisankai, tun ba a kai shi gaban shari’a, a gaban taron jama’a ba.
\v 13 Waɗannan garuruwa shida da aka bayar za su zama biranen mafakarku.
\v 14 A ba da uku a wannan gefe na Urdun, a kuma ba da uku a Kan’ana, su zama biranen mafaka.
\v 15 Waɗannan garuruwa shida za su zama wurin mafaka wa Isra’ilawa, baƙi da duk sauran mutanen da suke zama a cikinsu, saboda duk wanda ya kashe mutum cikin kuskure yă iya gudu zuwa.
\p
\v 16 “ ‘In wani ya bugi wani da makami na ƙarfe har ya mutu, to, shi mai kisankai ne; sai a kashe mai kisankan nan.
\v 17 Ko kuwa in wani yana riƙe da dutsen da ya isa yă kashe mutum a hannunsa, ya kuma harbi wani da dutsen har ya mutu, to, shi mai kisankai ne, sai a kashe mai kisankan nan.
\v 18 Ko kuwa wani yana da makami na itace a hannunsa da ya isa yă kashe mutum, ya kuma bugi wani da shi har ya mutu, shi ma mai kisankai ne, sai a kashe mai kisankan nan.
\v 19 Sai mai bin hakkin jinin yă kashe mai kisankan, sa’ad da ya sadu da mai kisankan, sai yă kashe shi.
\v 20 In saboda ƙiyayya, mutum ya laɓe, ya soke wani, ko ya jefe shi da wani abu da gangan har ya mutu,
\v 21 ko kuwa saboda ƙiyayya ya naushe shi har ya mutu, sai a kashe wannan mutumin da ya yi haka; shi mai kisankai ne. Sai mai bin hakkin jini yă kashe mai kisankan in ya same shi.
\p
\v 22 “ ‘Amma in cikin tsautsayi ne ya soke shi, ba don ƙiyayya ba, ko kuma ya jefe shi, ba da gangan ba,
\v 23 ko kuwa bai gan shi ba, ya jefa dutsen da zai kashe shi a kansa, ya kuwa mutu, to, da yake shi ba abokin gābansa ba ne, bai kuma yi nufi yă ji masa ba,
\v 24 dole taro su yi hukunci tsakanin mai laifin, da mai bin hakkin jini bisa waɗannan ƙa’idodi.
\v 25 Dole taro su kāre wanda ake zargi da kisa, daga mai bin hakkin jini. Su mai da shi birnin mafaka inda ya gudu ya tafi. Dole yă kasance a can sai mutuwar babban firist, wanda aka shafe da mai mai tsarki.
\p
\v 26 “ ‘Amma in wanda ake zargin ya kuskura ya fita, ya kai iyakar birnin mafaka wadda ya gudu ya je,
\v 27 idan mai bin hakkin jinin ya same shi a bayan gari, mai bin hakkin jinin zai iya kashe mai kisankai ɗin ba tare da wani laifi ba.
\v 28 Dole wanda ake zargin, yă kasance a birninsa na mafaka sai bayan mutuwa babban firist; sai bayan mutuwar babban firist ne kawai zai iya komo ga mallakarsa.
\p
\v 29 “ ‘Waɗannan su ne za su zama ƙa’idodin da za ku kasance da su, a dukan tsararraki masu zuwa.
\p
\v 30 “ ‘Kowa da ya kashe wani, za a kashe shi a matsayin mai kisankai, bisa ga shaidar shaidu. Amma kada a kashe wani bisa ga shaidar mutum ɗaya.
\p
\v 31 “ ‘Kada a karɓi fansa don ran wanda ya yi kisankai, wanda ya cancanci mutuwa. Lalle ne a kashe shi.
\p
\v 32 “ ‘Kada a karɓi fansa saboda wanda ya tsere zuwa birnin mafaka don yă koma yă zauna gidansa tun babban firist bai rasu ba.
\p
\v 33 “ ‘Kada ku ƙazantar da ƙasar da kuke zama a ciki. Zub da jini yakan ƙazantar da ƙasa, ba a kuma iya yin kafara saboda wannan ƙasa da aka zub da jini, sai dai ta wurin jinin mutumin da ya zub da jinin.
\v 34 Kada ku ƙazantar da ƙasar da kuke zama, wadda ni kuma nake zama a ciki, gama Ni \nd Ubangiji\nd*, ina zama a cikin Isra’ilawa.’ ”
\c 36
\s1 Gādon ’ya’yan Zelofehad mata
\p
\v 1 Sai shugabannin gidajen iyalan Gileyad ɗan Makir, ɗan Manasse, waɗanda suka fito daga kabilar zuriyar Yusuf, suka zo, suka yi magana a gaban Musa da shugabanni, shugabannin iyalan Isra’ilawa.
\v 2 Suka ce, “Sa’ad da \nd Ubangiji\nd* ya umarce ranka yă daɗe, yă raba ƙasar gādo ga Isra’ilawa ta wurin ƙuri’a, ya umarce ka, ka ba wa ’ya’ya matan nan na Zelofehad ɗan’uwanmu gādonsa.
\v 3 To, a ce sun auri mutane daga waɗansu kabilan Isra’ilawa fa; ka ga, za a ɗebe gādonsu daga gādon kakanninmu a ƙara wa gādon kabilan mutanen da suka aura ke nan. Ta haka za a ɗebe sashe daga gādon da aka ba mu ke nan.
\v 4 Sa’ad da Shekara ta Murnar Isra’ilawa ta kewayo, za a haɗa gādonsu da na kabilan mutanen da suka aura, a kuma ba su mallakar gādon da aka ɗebe daga kabilar kakanninmu.”
\p
\v 5 Ta wurin umarnin \nd Ubangiji\nd*, Musa ya ba Isra’ilawa wannan umarni, “Abin da kabilar zuriyar Yusuf suke faɗi, daidai ne.
\v 6 Ga abin da \nd Ubangiji\nd* ya umarta saboda ’ya’ya matan nan na Zelofehad. Za su iya auri duk wanda suka ga dama, muddin sun yi aure a cikin kabilar kakanninsu.
\v 7 Ba gādon Isra’ilan da za a ba wa wata kabila daga wata kabila, gama kowane mutumin Isra’ila zai riƙe gādonsa na kabilar da ya gāda daga kakanninsa.
\v 8 Kowace ’ya wadda ta ci gādon ƙasa, a kowace kabilar Isra’ilawa, dole tă auri wani cikin kabilar kakanninta, saboda kowane mutumin Isra’ila yă mallaki gādon kakanninsa.
\v 9 Ba gādon da za a ba wa wata kabila daga wata kabila, gama kowace kabilar Isra’ilawa za tă riƙe mallaka da ta gāda.”
\p
\v 10 Saboda haka ’ya’yan Zelofehad mata suka yi yadda \nd Ubangiji\nd* ya umarci Musa.
\v 11 ’Ya’yan Zelofehad mata, Mala, Tirza, Hogla, Milka da Nowa, suka auri ’ya’yan ’yan’uwa na gefen mahaifinsu.
\v 12 Suka yi aure cikin kabilar zuriyar Manasse ɗan Yusuf, gādonsu kuwa ya kasance a cikin iyali da kuma kabilar mahaifinsu.
\b
\p
\v 13 Waɗannan su ne umarnai da ƙa’idodin da \nd Ubangiji\nd* ya ba wa Isra’ilawa ta wurin Musa, a filayen Mowab kusa da Urdun, ɗaura da Yeriko.
