\id HEB - Biblica® Open Hausa Contemporary Bible™
\h Ibraniyawa
\toc1 Ibraniyawa
\toc2 Ibraniyawa
\toc3 Ibr
\mt1 Ibraniyawa
\c 1
\p
\v 1 A dā Allah ya yi wa kakanni-kakanninmu magana ta bakin annabawa a lokuta dabam-dabam da kuma a hanyoyi iri-iri,
\v 2 amma a waɗannan kwanaki a ƙarshe ya yi magana da mu ta wurin Ɗansa, wanda ya naɗa magājin dukan abubuwa, wanda kuma ta wurinsa ya halicci duniya.
\v 3 Ɗan shi ne hasken ɗaukakar Allah, shi ne kuma ainihin kamanninsa, yana riƙe da dukan abubuwa ta wurin kalmarsa mai iko. Bayan ya yi tsarkakewa don zunubai, sai ya zauna a hannun daman Maɗaukaki a sama.
\v 4 Ta haka yake da fifiko a kan mala’iku kamar yadda sunan da ya gāda ya fi nasu fifiko.
\s1 Ɗan ya fi Mala’iku
\p
\v 5 Gama ga wane daga cikin mala’ikun Allah ya taɓa cewa,
\q1 “Kai Ɗana ne;
\q2 yau na zama Uba a gare ka”\f + \fr 1.5 \ft \+xt Zab 2.7\+xt*\f*?
\m Ko kuwa,
\q1 “Zan zama Ubansa,
\q2 shi kuma zai zama Ɗana”\f + \fr 1.5 \ft \+xt 2Sam 7.14; 1Tar 17.13\+xt*\f*?
\m
\v 6 Haka kuma, sa’ad da Allah ya kawo ɗan farinsa a duniya ya ce,
\q1 “Bari dukan mala’ikun Allah su yi masa sujada.”
\m
\v 7 Da yake magana game da mala’iku kuwa ya ce,
\q1 “Ya mai da mala’ikunsa iska,
\q2 bayinsa kuma harsunan wuta.”\f + \fr 1.7 \ft \+xt Zab 104.4\+xt*\f*
\m
\v 8 Amma game da Ɗan ya ce,
\q1 “Kursiyinka, ya Allah, zai kasance har abada abadin,
\q2 adalci kuma zai zama sandan mulkinka.
\q1
\v 9 Ka ƙaunaci abin da yake daidai, ka kuma ƙi mugunta;
\q2 saboda haka Allah, Allahnka, ya ɗora ka a bisan abokan zamanka,
\q2 ta wurin shafan da ya yi maka da man farin ciki.”\f + \fr 1.9 \ft \+xt Zab 45.6,7\+xt*\f*
\m
\v 10 Ya kuma ce,
\q1 “Tun da farko, ya Ubangiji, ka kafa tushen duniya,
\q2 sammai kuma aikin hannuwanka ne.
\q1
\v 11 Su za su hallaka, amma kai kana nan;
\q2 dukansu za su tsufa kamar riga.
\q1
\v 12 Za ka naɗe su kamar mayafi,
\q2 kamar riga za su sauya.
\q1 Amma kai ba za ka canja ba,
\q2 shekarunka kuma ba za su taɓa ƙarewa ba.”\f + \fr 1.12 \ft \+xt Zab 102.25-27\+xt*\f*
\m
\v 13 Ga wane daga cikin mala’iku Allah ya taɓa cewa,
\q1 “Zauna a hannun damana,
\q2 sai na sa abokan gābanka
\q2 su zama matashin sawunka”\f + \fr 1.13 \ft \+xt Zab 110.1\+xt*\f*?
\m
\v 14 Ashe, dukan mala’iku ba ruhohi masu hidima ba ne da aka aika don su yi wa waɗanda za su gāji ceto hidima?
\c 2
\s1 Gargaɗi don a mai da hankali
\p
\v 1 Dole mu ƙara mai da hankali sosai ga abubuwan da muka ji, don kada mu kauce.
\v 2 Gama in saƙon da aka faɗi ta bakin mala’iku ya zama tabbatacce, kuma kowane ƙeta umarni da rashin biyayya suka karɓi sakamakonsu da ya dace,
\v 3 yaya za mu tsira in muka ƙyale irin wannan babban ceto? Wannan ceto, wanda Ubangiji ne ya fara sanar, aka kuma tabbatar mana ta bakin waɗanda suka ji shi.
\v 4 Allah shi ma ya shaida ta wurin alamu, abubuwan banmamaki da mu’ujizai iri-iri, da kuma baye-bayen Ruhu Mai Tsarki da aka rarraba bisa ga nufinsa.
\s1 An yi Yesu kamar ’yan’uwansa
\p
\v 5 Ba ga mala’iku ba ne ya sa su yi mulkin duniya mai zuwa, wanda muke magana a kai ba.
\v 6 Amma akwai wani wurin da wani ya shaida cewa,
\q1 “Mene ne mutum, da kake tuna da shi,
\q2 ɗan mutum da kake kula da shi?
\q1
\v 7 Ka sa shi ƙasa kaɗan da darajar mala’iku;
\q2 ka naɗa shi da ɗaukaka da girma,
\q2
\v 8 ka kuma sa kome a ƙarƙashin ƙafafunsa.”\f + \fr 2.8 \ft \+xt Zab 8.4-6\+xt*\f*
\m Ta wurin sa kome a ƙarƙashinsa, Allah bai bar wani abu da bai sa a ƙarƙashinsa ba. Duk da haka a yanzu ba mu ga kowane abu a ƙarƙashinsa ba.
\v 9 Sai dai muna ganin Yesu, wanda aka mai da shi ƙasa kaɗan da darajar mala’iku, yanzu kuwa an naɗa shi da ɗaukaka da girma domin yă sha wahalar mutuwa, domin ta wurin alherin Allah yă ɗanɗana mutuwa saboda kowa.
\p
\v 10 Ta wurin kawo ’ya’ya masu yawa zuwa ga ɗaukaka, ya dace cewa Allah, wanda dominsa da kuma ta wurinsa ne kome yake kasancewa, ya sa tushen cetonsu yă zama cikakke ta wurin shan wahala.
\v 11 Da shi wanda yake tsarkake mutane da kuma su waɗanda ake tsarkakewa duk ’yan iyali ɗaya ne. Saboda haka Yesu ba ya kunyan kiransu ’yan’uwansa.
\v 12 Ya ce,
\q1 “Zan sanar da sunanka ga ’yan’uwana;
\q2 a gaban jama’a zan rera yabonka.”\f + \fr 2.12 \ft \+xt Zab 22.22\+xt*\f*
\m
\v 13 Har wa yau ya ce,
\q1 “Zan dogara gare shi.”\f + \fr 2.13 \ft \+xt Ish 8.17\+xt*\f*
\m Ya kuma ce,
\q1 “Ga ni, da ’ya’yan da Allah ya ba ni.”\f + \fr 2.13 \ft \+xt Ish 8.18\+xt*\f*
\p
\v 14 Da yake ’ya’yan suna da nama da jini, shi ma sai ya ɗauki kamanninsu na mutum domin ta wurin mutuwarsa yă hallaka wanda yake riƙe da ikon mutuwa, wato, Iblis
\v 15 ya kuma ’yantar da waɗanda dukan rayuwarsu tsoron mutuwa ya riƙe su cikin bauta.
\v 16 Gama tabbatacce ba mala’iku ne ya taimaka ba, sai dai zuriyar Ibrahim.
\v 17 Saboda wannan dole a mai da shi kamar ’yan’uwansa ta kowace hanya, domin yă zama babban firist mai aminci da mai jinƙai cikin hidima ga Allah, yă kuma miƙa hadayar sulhu saboda zunuban mutane.
\v 18 Domin shi kansa ya sha wahala sa’ad da aka gwada shi, yana iya taimakon waɗanda ake yi wa gwaji.
\c 3
\s1 Yesu ya fi Musa
\p
\v 1 Saboda haka, ’yan’uwa tsarkaka, waɗanda suke da rabo a kiran nan na sama, ku kafa tunaninku a kan Yesu, manzo da kuma babban firist wanda muke shaidawa.
\v 2 Ya yi aminci ga wanda ya naɗa shi, kamar yadda Musa ya yi aminci ga dukan gidan Allah.
\v 3 An ga Yesu ya cancanci girma fiye da Musa, kamar yadda mai ginin gida ya fi gidan daraja.
\v 4 Gama kowane gida yana da wanda ya gina shi, amma maginin dukan abu Allah ne.
\v 5 Musa ya yi aminci a matsayin bawa cikin dukan gidan Allah, yana ba da shaida a kan abubuwan da za a faɗa nan gaba.
\v 6 Amma Kiristi mai aminci ne kamar ɗa a gidan Allah. Mu kuwa gidansa ne, in muka tsaya gabanmu gadi da kuma begen da muke taƙama a kai.
\s1 Gargaɗi a kan rashin bangaskiya
\p
\v 7 Kamar dai yadda Ruhu Mai Tsarki ya ce,
\q1 “Yau, in kuka ji muryarsa,
\q2
\v 8 kada ku taurare zukatanku,
\q1 yadda kuka yi a tawayen nan,
\q2 a lokacin gwaji a hamada,
\q1
\v 9 inda kakanninku suka gwada ni, suka kuma gwada ni,
\q2 ko da yake a cikin shekaru arba’in sun ga abin da na yi.
\q1
\v 10 Shi ya sa na yi fushi da wancan zamani,
\q2 na kuma ce, ‘Kullum zukatansu a karkace suke,
\q2 ba su kuma san hanyoyina ba.’
\q1
\v 11 Saboda haka na yi rantsuwa a cikin fushina,
\q2 ‘Ba za su taɓa shiga hutuna ba.’ ”\f + \fr 3.11 \ft \+xt Zab 95.7-11\+xt*\f*
\p
\v 12 Ku lura fa, ’yan’uwa, cewa kada waninku yă kasance da zuciya mai zunubi marar bangaskiya da takan juye daga bin Allah mai rai.
\v 13 Sai dai ku ƙarfafa juna kullum, muddin akwai lokacin da ana ce da shi Yau, don kada waninku yă zama mai taurin zuciya ta wurin ruɗun zunubi.
\v 14 Mu masu tarayya ne da Kiristi idan mun riƙe bangaskiyarmu da ƙarfi daga farko har zuwa ƙarshe.
\v 15 Kamar yadda aka faɗa cewa,
\q1 “Yau, in kuka ji muryarsa,
\q2 kada ku taurare zukatanku
\q1 kamar yadda kuka yi a tawayen nan.”\f + \fr 3.15 \ft \+xt Zab 95.7,8\+xt*\f*
\p
\v 16 Su wane ne suka ji suka kuma yi tawaye? Ba su ne duk waɗanda Musa ya bi da su daga Masar ba?
\v 17 Da su wane ne kuwa ya yi fushi har shekaru arba’in? Ba da waɗanda suka yi zunubi, waɗanda suka mutu a hamada ba?
\v 18 Kuma ga su wane ne Allah ya rantse cewa ba za su taɓa shiga hutunsa ba, in ba ga marasa biyayyan nan ba?
\v 19 Saboda haka mun ga cewa ba su iya shiga ba, saboda rashin bangaskiyarsu ne.
\c 4
\s1 Hutun Asabbaci don mutanen Allah
\p
\v 1 Saboda haka, da yake alkawarin shiga hutunsa yana nan har yanzu, sai mu yi hankali kada waninku yă kāsa shiga.
\v 2 Gama mu ma mun ji an yi mana wa’azin bishara, kamar yadda su ma suka ji; sai dai saƙon da suka ji ba tă amfane su ba, domin waɗanda suka ji ba su karɓe shi da bangaskiya ba.
\v 3 Mu kam da muka gaskata mu ne muka shiga wannan hutu, kamar yadda Allah ya ce,
\q1 “Saboda haka na yi rantsuwa cikin fushina,
\q2 ‘Ba za su taɓa shiga hutuna ba.’ ”\f + \fr 4.3 \ft \+xt Zab 95.11;\+xt* haka ma a aya 5\f*
\m Allah ya faɗa haka ko da yake ya riga ya kammala aikinsa tun halittar duniya.
\v 4 Gama a wani wuri ya yi magana a kan rana ta bakwai cikin waɗannan kalmomi, “A rana ta bakwai kuwa Allah ya huta daga dukan aikinsa.”\f + \fr 4.4 \ft \+xt Far 2.2\+xt*\f*
\v 5 Haka kuma a nassin nan ya ce, “Ba za su taɓa shiga hutuna ba.”
\p
\v 6 Har yanzu dai da sauran dama domin waɗansu su shiga, su kuwa waɗanda aka fara yi wa albishirin nan sun kāsa shiga saboda rashin biyayya.
\v 7 Saboda haka Allah ya sāke sa wata rana, yana kiranta Yau, bayan wani dogon lokaci Allah ya yi magana ta bakin Dawuda, yadda aka riga aka faɗa,
\q1 “Yau, in kuka ji muryarsa,
\q1 kada ku taurare zukatanku.”\f + \fr 4.7 \ft \+xt Zab 95.7,8\+xt*\f*
\m
\v 8 Gama da a ce Yoshuwa ya ba su hutu, da Allah bai yi magana daga baya a kan wata rana dabam ba.
\v 9 Har yanzu, akwai wani hutun Asabbacin da ya rage domin mutanen Allah;
\v 10 gama duk wanda ya shiga hutun Allah, shi ma yakan huta daga nasa aiki, kamar yadda Allah ya huta daga nasa.
\v 11 Saboda haka, bari mu yi iyakacin ƙoƙarinmu mu shiga wannan hutu, don kada wani yă kāsa ta wurin bin gurbinsu na rashin biyayya.
\p
\v 12 Maganar Allah tana da rai, tana kuma da ƙarfin aiki. Ta fi kowane takobi mai baki biyu kaifi. Maganarsa takan ratsa har ciki-ciki, tana raba rai da ruhu, gaɓoɓi da kuma ɓargon ƙashi; har sai ta tone ainihi wane ne muke.
\v 13 Babu wani abu cikin dukan halittar da yake ɓoye daga fuskar Allah. Kowane abu a buɗe yake yana kuma a shimfiɗe a idanun wanda dole mu ba da lissafi a gare shi.
\s1 Yesu babban firist mai girma
\p
\v 14 Saboda haka, da yake muna da babban firist mai girma wanda ya ratsa sama, Yesu Ɗan Allah, bari mu riƙe bangaskiyan nan wadda muke shaidawa da ƙarfi.
\v 15 Gama babban firist da muke da shi ba marar juyayin kāsawarmu ba ne, amma muna da wanda aka gwada ta kowace hanya, kamar dai yadda akan yi mana, duk da haka bai yi zunubi ba.
\v 16 Saboda haka sai mu matso kusa da kursiyin alheri da ƙarfi zuciya, don mu sami jinƙai mu kuma sami alherin da zai taimake mu a lokacin bukata.
\c 5
\p
\v 1 Akan zaɓi kowane babban firist daga cikin mutane ne, akan kuma naɗa shi domin yă wakilce su a kan al’amuran Allah, domin yă miƙa kyautai da hadayu saboda zunubai.
\v 2 Da yake babban firist ɗin mai kāsawa ne, yana iya bin da jahilai da kuma waɗanda suka kauce hanya, a hankali.
\v 3 Shi ya sa dole yă miƙa hadayu domin zunubansa, da kuma domin zunuban mutane.
\p
\v 4 Ba wanda yakan kai kansa a wannan matsayi mai girma; sai ko Allah ya kira shi, kamar yadda aka yi wa Haruna.
\v 5 Haka ma Kiristi bai kai kansa neman ɗaukaka na zama babban firist ba. Allah ne dai ya ce masa,
\q1 “Kai Ɗana ne;
\q2 yau na zama Uba a gare ka.”\f + \fr 5.5 \ft \+xt Zab 2.7\+xt*\f*
\m
\v 6 Ya kuma ya ce a wani wuri,
\q1 “Kai firist ne na har abada,
\q2 bisa ga tsarin Melkizedek.”\f + \fr 5.6 \ft \+xt Zab 110.4\+xt*\f*
\p
\v 7 A lokacin da Yesu ya yi rayuwa a duniya, ya yi addu’o’i da roƙe-roƙe tare da kuka mai zafi da kuma hawaye ga wannan wanda yake da ikon cetonsa daga mutuwa, aka kuwa ji shi saboda tsananin bangirman da ya yi.
\v 8 Ko da yake shi ɗa ne, ya yi biyayya ta wurin shan wahala
\v 9 kuma da aka mai da shi cikakke, sai ya zama hanyar samun madawwamin ceto ga dukan waɗanda suke masa biyayya.
\v 10 Allah kuwa ya naɗa shi yă zama babban firist, bisa ga tsarin Melkizedek.
\s1 Gargaɗi game da kaucewa
\p
\v 11 Muna da abubuwa masu yawa da za mu faɗa game da wannan batu, sai dai yana da wuya a bayyana, da yake ba ku da saurin ganewa.
\v 12 Gaskiya, a yanzu ya kamata a ce kun zama malamai, sai ga shi kuna bukatar wani yă sāke koya muku abubuwa masu sauƙi game da abin da Allah ya faɗa. Kuna bukatar madara, ba abinci mai kauri ba!
\v 13 Duk wanda yake rayuwa a kan madara, shi kamar jariri ne har yanzu, kuma bai san ainihi mene ne ya dace ba.
\v 14 Amma abinci mai kauri na balagaggu ne, waɗanda suka hori kansu don su bambanta tsakanin nagarta da mugunta.
\c 6
\p
\v 1 Dole mu yi ƙoƙarin zama balagaggu mu kuma fara tunani game da abubuwan da suka fi koyarwan nan mai sauƙi game da Kiristi. Bai kamata mu ci gaba da magana game da me ya sa dole mu juye daga ayyukan da suke kawo mutuwa da kuma me ya sa za mu kasance da bangaskiya a cikin Allah ba.
\v 2 Kuma bai kamata mu ci gaba da koyar da umarnai game da baftisma, ɗibiya hannuwa, tashin matattu, da kuma madawwamin hukunci ba.
\v 3 Da yardar Allah, za mu ci gaba ga ƙarin ganewa.
\p
\v 4 Waɗanda suka taɓa samun haske, waɗanda suka ɗanɗana kyauta ta sama, waɗanda suka sami rabo cikin Ruhu Mai Tsarki,
\v 5 waɗanda suka ɗanɗana daɗin maganar Allah da kuma ikokin zamani mai zuwa,
\v 6 ba ya yiwuwa a sāke kawo su ga tuba in suka kauce, domin suna sāke gicciye Ɗan Allah ke nan suna kuma kunyata shi a gaban jama’a.
\v 7 Ƙasar da take shan ruwan sama da yake fāɗi a kanta kullum da kuma take ba da hatsin da yake da amfani ga waɗanda ake noma dominsu, takan sami albarkar Allah.
\v 8 Amma ƙasar da take ba da ƙaya da sarƙaƙƙiya ba ta da amfani tana kuma cikin hatsarin la’ana. A ƙarshe za a ƙone ta.
\p
\v 9 Abokaina, ko da yake muna irin maganan nan, mun tabbata kuna yi abubuwan nan masu kyau da waɗanda suka sami ceto suke yi.
\v 10 Allah ba marar adalci ba ne. Ba zai manta da aikinku da kuma ƙaunar da kuka nuna masa wajen taimakon mutanensa da kuma ci gaba da taimakonsu da kuke yi ba.
\v 11 Muna so kowannenku yă nuna ƙwazon nan har zuwa ƙarshe, domin ku tabbatar da begenku.
\v 12 Ba ma so ku zama masu ƙyuya, sai dai ku yi koyi da waɗanda ta wurin bangaskiya da haƙuri suka gāji abin da aka yi alkawari.
\s1 Alkawarin Allah tabbatacce ne
\p
\v 13 Babu wanda ya fi Allah, saboda haka sa’ad da ya yi alkawari ga Ibrahim, sai ya rantse da sunansa,
\v 14 cewa, “Tabbatacce zan albarkace ka in kuma ba ka zuriya mai yawa.”\f + \fr 6.14 \ft \+xt Far 22.17\+xt*\f*
\v 15 Haka kuwa bayan Ibrahim ya jira da haƙuri, sai ya karɓi abin da aka yi alkawari.
\p
\v 16 In mutane za su yi rantsuwa sukan yi haka da wanda ya fi su ne, rantsuwar kuwa takan tabbatar da abin da aka faɗa ta kuma kawo ƙarshen dukan gardama.
\v 17 Saboda haka da Allah ya so yă bayyana nufinsa marar canjawa a sarari ga magādan abin da aka yi alkawari, sai ya tabbatar da shi da rantsuwa.
\v 18 Allah ba ya karya! Haka ma alkawuransa da rantsuwarsa abubuwa biyu ne da ba a iya canjawa. Mun gudu zuwa wurin Allah domin kāriya. Ya kamata alkawuransa su ƙarfafawa sosai mu riƙe begen nan da yake gabanmu.
\v 19 Muna da wannan bege kamar anka na rai, kafaffe da kuma tabbatacce. Yana shiga tsattsarkan wuri na can ciki a bayan labule,
\v 20 inda Yesu, wanda ya sha gabanmu, ya shiga a madadinmu. Ya zama babban firist na har abada, bisa ga tsarin Melkizedek.
\c 7
\s1 Melkizedek firist
\p
\v 1 Wannan Melkizedek sarkin Salem ne da kuma firist na Allah Mafi Ɗaukaka. Shi ne ya sadu da Ibrahim ya albarkace shi sa’ad da Ibrahim ya dawowa daga cin nasara a bisa sarakuna,
\v 2 Ibrahim kuwa ya ba shi kashi ɗaya bisa goma na kome. Ma’anar sunan Melkizedek ita ce, “sarkin adalci.” Amma da yake Salem yana nufin “salama,” shi kuma “Sarkin salama” ne.
\v 3 Ba shi da mahaifi ko mahaifiya, ba shi da asali, ba shi da farko ko ƙarshe, shi dai kamar Ɗan Allah ne kuma firist ne har abada.
\p
\v 4 Ku dubi irin girman da Melkizedek mana. Ko kakanmu Ibrahim ma ya ba shi kashi ɗaya bisa goma na ganima!
\v 5 Yanzu doka ta umarci zuriyar Lawi waɗanda suka zama firistoci su karɓi kashi ɗaya bisa goma daga wurin mutane, wato, ’yan’uwansu, ko da yake ’yan’uwansu zuriyar Ibrahim ne.
\v 6 Ko da yake Melkizedek ba daga zuriyar Lawi ba ne, duk da haka Ibrahim ya ba shi kashi ɗaya bisa goma na abin da yake da shi, Melkizedek kuwa ya sa masa albarka, shi da aka yi wa alkawura.
\v 7 Kowa ya sani cewa na gaba shi yake sa wa na baya albarka.
\v 8 Firistoci ake ba wa kashi ɗaya bisa goma na abin da mutane suke samu. Amma dukan firistoci sukan mutu, sai dai Melkizedek, kuma nassi ya ce yana da rai.
\v 9 Ana ma iya cewa zuriyar Lawi, mai karɓar kashi ɗaya bisa goma daga mutane, ya ba da kashi ɗaya bisa goma ta wurin Ibrahim,
\v 10 wannan ya kasance haka domin an haifi Lawi daga baya a iyalin Ibrahim wanda ya ba wa Melkizedek kashi ɗaya bisa goma.
\s1 Yesu kamar Melkizedek ne
\p
\v 11 Ko da yake Dokar Musa ta ce dole firistoci su kasance zuriyar Lawi, waɗannan firistoci ba su iya sa wani yă zama cikakke ba. Saboda akwai bukata wani firist kamar Melkizedek ya zo, a maimakon wani daga iyalin Haruna.
\v 12 Gama in aka canja yadda ake zaɓan firist, dole a canja Dokar ita ma.
\v 13 Mutumin da muke wannan zance a kai, ai, shi na wata kabila ce dabam, wadda ba wani daga kabilar da ya taɓa yin hidima a bagade.
\v 14 Kowa ya san cewa Ubangijinmu ya fito ne daga zuriyar Yahuda ne, kuma Musa bai taɓa ce firistoci za su fito daga wannan kabila ba.
\v 15 Canjin nan a Dokar Allah ya ƙara fitowa fili da wani firist dabam wanda yake kamar Melkizedek ya bayyana.
\v 16 Ya zama firist ne ba saboda ya cika wata ƙa’ida ta zama zuriyar Lawi ba, sai dai bisa ga ikon ran da ba a iya hallakawa.
\v 17 Gama nassi ya ce,
\q1 “Kai firist ne na har abada,
\q2 bisa ga tsarin Melkizedek.”\f + \fr 7.17 \ft \+xt Zab 110.4\+xt*\f*
\p
\v 18 Ta haka aka kawar da ƙa’ida marar ƙarfi da kuma marar amfani
\v 19 (gama doka ba tă mai da wani abu cikakke ba), yanzu kuwa bege mafi kyau ya ɗauki matsayinta. Ta haka kuma muka matso kusa da Allah.
\p
\v 20 Ba kuwa da rashin rantsuwa aka yi haka ba. Waɗansu sun zama firistocin ba tare da wata rantsuwa ba,
\v 21 shi wannan ya zama firist ta wurin rantsuwar da Allah ya yi da ya ce masa,
\q1 “Ubangiji ya rantse,
\q2 ba kuwa zai canja zuciyarsa ba,
\q2 ‘Kai firist ne na har abada.’ ”\f + \fr 7.21 \ft \+xt Zab 110.4\+xt*\f*
\m
\v 22 Saboda wannan rantsuwa, Yesu ya zama tabbacin alkawari mafi kyau.
\p
\v 23 To, akwai waɗannan firistoci da yawa, da yake mutuwa ta hana su cin gaba da aikin zaman firist;
\v 24 amma Yesu ba zai mutu ba, don haka zai zama firist har abada.
\v 25 Saboda haka ya iya ba da ceto gaba ɗaya ga masu zuwa wurin Allah ta wurinsa, gama kullum a raye yake saboda yă yi roƙo dominsu.
\p
\v 26 Irin wannan babban firist ne muke bukata, shi mai tsarki ne, marar aibi, mai tsabta, ba kamar mu masu zunubi ba sam. An ɗaukaka shi fiye da kome a sama.
\v 27 Ba ya bukata yă yi ta miƙa hadayu kowace rana saboda zunubansa, sa’an nan saboda zunuban mutane kamar sauran firistoci. Ya miƙa hadaya sau ɗaya tak, sa’ad da ya miƙa kansa.
\v 28 Gama doka takan naɗa babban firist a cikin mutane masu kāsawa; amma rantsuwar da ta zo bayan dokar, ta naɗa Ɗan, wanda aka mai da shi cikakke har abada.
\c 8
\s1 Babban firist na sabuwar yarjejjeniya
\p
\v 1 Abin da muke magana a nan shi ne, muna da irin wannan babban firist, wanda ya zauna a hannun dama na kursiyin Maɗaukaki a sama,
\v 2 wanda yake hidima a cikin wuri mai tsarki, tabanakul na gaskiya wanda Ubangiji ne ya kafa, ba mutum ba.
\p
\v 3 Da yake dole kowane babban firist da aka naɗa yă miƙa baye-baye da hadayu, haka ma wannan ya bukaci yă kasance da abin da zai miƙa.
\v 4 Da a ce yana a duniya ne, da bai zama firist ba, domin a nan akwai mutanen da doka ta naɗa don su miƙa baye-baye.
\v 5 Suna hidima a cikin tsattsarkan wuri wanda yake hoto da kuma siffar abin da yake cikin sama. Shi ya sa aka gargaɗi Musa sa’ad da yana dab da gina tabanakul cewa, “Ka lura fa, ka yi kome daidai bisa ga zānen da aka nuna maka a kan dutsen.”\f + \fr 8.5 \ft \+xt Fit 25.40\+xt*\f*
\v 6 Amma hidimar da Yesu ya karɓa tana da fifiko a kan tasu, kamar yadda alkawarin da shi ne yake matsakanci ya fi na dā fifiko nesa, an kuma kafa shi a kan alkawura mafi kyau.
\p
\v 7 Gama da a ce alkawari na fari ba shi da wani laifi, da ba sai an sāke neman wani ba.
\v 8 Amma Allah ya sami mutane da laifi\f + \fr 8.8 \ft Za a fassara waɗansu rubuce-rubucen hannu na dā \fqa laifi ya kuma ce wa mutane.\f* ya ce,
\q1 “Ina gaya muku lokaci yana zuwa,
\q2 sa’ad da zan yi sabon alkawari
\q1 da gidan Isra’ila
\q2 da kuma gidan Yahuda.
\q1
\v 9 Ba zai zama kamar irin alkawarin
\q2 da na yi da kakanni-kakanninsu
\q1 sa’ad da na kama hannunsu
\q2 don in fitar da su daga Masar ba,
\q1 domin ba su yi aminci da alkawarina ba,
\q2 sai na juya musu baya,
\q2 in ji Ubangiji.
\q1
\v 10 Wannan shi ne alkawarin da zan yi da gidan Isra’ila,
\q2 bayan lokacin nan,
\q2 in ji Ubangiji.
\q1 Zan sa dokokina a cikin zukatansu,
\q2 in kuma rubuta su a kan zukatansu.
\q1 Zan zama Allahnsu,
\q2 su kuwa za su zama mutanena.
\q1
\v 11 Mutum ba zai ƙara koya wa maƙwabcinsa ba,
\q2 balle mutum yă ce wa ɗan’uwansa, ‘Ka san Ubangiji,’
\q1 domin dukansu za su san ni,
\q2 daga ƙaraminsu zuwa babba.
\q1
\v 12 Gama zan gafarta muguntarsu
\q1 ba zan kuma ƙara tuna da zunubansu ba.”\f + \fr 8.12 \ft \+xt Irm 31.31-34\+xt*\f*
\p
\v 13 Ta wurin kira wannan alkawari “sabo,” ya mai da na farin tsoho ke nan; abin da yake tsoho yana kuma daɗa tsufa, zai shuɗe nan ba da daɗewa ba.
\c 9
\s1 Sujada a cikin tabanakul na duniya
\p
\v 1 Alkawarin farko ya ƙunshi ƙa’idodi don sujada da kuma tsattsarkan wuri a duniya.
\v 2 An kafa tabanakul. A cikin ɗakinsa na farko akwai wurin ajiye fitila, tebur da kuma keɓaɓɓen burodi; an kira wannan Wuri Mai Tsarki.
\v 3 Sa’an nan akwai labule, kuma a bayan labulen akwai ɗaki na biyu da ake kira Wuri Mafi Tsarki,
\v 4 wanda yake da bagaden zinariya na turare da kuma akwatin alkawarin da aka dalaye da zinariya. A cikin akwatin alkawarin akwai tulun zinariya mai Manna a ciki, sandan Haruna wanda ya yi toho, da kuma allunan dutsen alkawari.
\v 5 A bisa akwatin alkawarin kuwa akwai kerubobi na Ɗaukaka, waɗanda suka inuwantar da murfin kafara da fikafikansu.\f + \fr 9.5 \ft A al’adance \fqa mazaunin jinƙai\f* Sai dai ba za mu tattauna waɗannan abubuwa dalla-dalla a yanzu ba.
\p
\v 6 Sa’ad da aka shirya kome haka, sai firistoci suka shiga kullum cikin ɗaki na waje don su yi hidimarsu.
\v 7 Amma babban firist ne kaɗai yakan shiga ɗaki na ciki-ciki, sau ɗaya tak a shekara, kuma sai da jini, wanda yakan miƙa domin zunubansa da kuma domin zunuban da mutane suka yi a cikin rashin sani.
\v 8 Ta haka Ruhu Mai Tsarki ya nuna cewa ba a riga an bayyana hanyar shiga Wuri Mafi Tsarki ba tukuna, muddin tabanakul na fari yana nan tsaye.
\v 9 Wannan ma yana da ma’ana wa mutane a yau. Ya nuna cewa ba za mu iya wanke lamirinmu ta wurin miƙa baye-baye da hadayu ba.
\v 10 Waɗannan ƙa’idodi sun shafi sha’anin abinci da abin sha ne kawai da kuma ƙa’idodi tsarkake kanmu. Dokoki game da abubuwa na waje da ake amfani da su za su kasance ne sai lokacin ya yi da za a kawo abu mafi kyau.
\s1 Jinin Kiristi
\p
\v 11 Sa’ad da Kiristi ya zo a matsayin babban firist na kyawawan abubuwan da suka riga suka kasance a nan, ya bi ta cikin tabanakul mafi girma da kuma mafi cikakke wanda ba mutum ne ya yi ba, wato, ba na wannan halitta ba.
\v 12 Bai shiga ta wurin jinin awaki da na maruƙa ba; amma ya shiga Wuri Mafi Tsarki sau ɗaya tak ta wurin jininsa, bayan ya samo madawwamiyar fansa.
\v 13 In har akan yayyafa jinin awaki da na bijimai da kuma tokar karsanar a kan waɗanda suke marasa tsabta bisa ga al’ada, a tsarkake su yadda za su zama masu tsabta a waje,
\v 14 balle jinin Kiristi, wanda ta wurin Ruhu madawwami ya miƙa kansa marar aibi ga Allah, ai, zai tsabtacce lamirinmu daga ayyukan da suke kai ga mutuwa, don mu bauta wa Allah mai rai!
\p
\v 15 Saboda haka Kiristi shi ne matsakancin sabon alkawari, don waɗanda aka kira su sami madawwamin gādon da aka yi alkawari, yanzu da ya mutu a matsayin mai fansa don yă ’yantar da su daga zunuban da aka aikata a ƙarƙashin alkawari na farko.
\p
\v 16 Sa’ad da wani ya yi alkawari game da gādonsa,\f + \fr 9.16 \ft Kalmar Girik guda da \fq alkawari\ft ; haka ma a aya 17\f* dole a tabbatar da mutuwar wanda ya yi ta,
\v 17 domin alkawarin gādo yana aiki ne kawai bayan mai yinsa ya mutu, ba ya taɓa aiki yayinda mai yinsa yana da rai.
\v 18 Shi ya sa alkawari na farko bai fara aiki ba sai da aka zub da jini.
\v 19 Sa’ad da Musa ya sanar wa dukan mutane kowane umarni na doka, sai ya ɗauki jinin maruƙa tare da ruwa, jan ulu da kuma rassan hizzob, ya yayyafa a kan naɗaɗɗen littafin da kuma a kan dukan mutanen.
\v 20 Ya ce, “Wannan shi ne jinin alkawarin da Allah ya umarce ku ku kiyaye.”\f + \fr 9.20 \ft \+xt Fit 24.8\+xt*\f*
\v 21 Ta haka ya yayyafa jinin a kan tabanakul da kuma a kan dukan kayayyakin da ake amfani da su don yin hidima.
\v 22 Tabbatacce, doka ta bukaci a tsabtacce kusa kowane abu da jini, kuma in ba tare da zub da jini ba babu gafara.
\p
\v 23 Waɗannan abubuwa hotuna ne kawai na abin da yake a sama, dole kuma a tsarkake su ta wurin waɗannan ƙa’idodi. Amma dole a tsarkake ainihin abubuwa na sama da wani abu mafi kyau.
\v 24 Gama Kiristi bai shiga wani wuri tsattsarka da mutum ya yi ba, wanda yake hoto ne kawai na gaskataccen, a’a sama kanta ya shiga, domin yă bayyana a gaban zatin Allah a yanzu saboda mu.
\v 25 Bai kuwa shiga sama domin yă yi ta miƙa kansa a kai a kai, yadda babban firist yake shiga Wuri Mafi Tsarki kowace shekara da jinin da ba nasa ba.
\v 26 Da a ce haka ne, ai, da Kiristi ya sha wahala sau da yawa tun halittar duniya. Amma yanzu ya bayyana sau ɗaya tak a ƙarshen zamanai domin yă kawar da zunubi ta wurin miƙa kansa hadaya.
\v 27 Kamar dai yadda aka ƙaddara wa mutum yă mutu sau ɗaya, bayan haka kuma sai shari’a,
\v 28 haka aka miƙa Kiristi hadaya sau ɗaya domin yă ɗauke zunuban mutane masu yawa; zai kuma bayyana sau na biyu, ba don yă ɗauki zunubi ba, sai dai don yă kawo ceto ga waɗanda suke jiransa.
\c 10
\s1 Hadayar Kiristi sau ɗaya tak
\p
\v 1 Dokar, inuwa ce kawai ta kyawawan abubuwa masu zuwa, wannan inuwar ba ita ce ainihin abubuwan ba ne. Saboda haka ba za tă taɓa mai da masu matsowa kusa don yin sujada cikakku ta wurin irin hadayun da ake maimaitawa ba fasawa shekara-shekara ba.
\v 2 Da a ce za tă iya, da ba su daina miƙa hadayu ba? Ai, da an riga an tsabtacce masu yin sujada sau ɗaya tak, da kuma ba za su ƙara damuwa da zunubansu ba.
\v 3 Amma waɗancan hadayu abin tunawa da zunubai ne na kowace shekara,
\v 4 domin ba zai taɓa yiwuwa jinin bijimai da na awaki yă kawar da zunubai ba.
\p
\v 5 Saboda haka, sa’ad da Kiristi ya shigo duniya ya ce,
\q1 “Hadaya da sadaka kam ba ka so,
\q2 sai dai ka tanadar mini jiki;
\q1
\v 6 hadayun ƙonawa da kuma hadayun zunubi ba ka ji daɗin.
\q1
\v 7 Sai na ce, ‘Ga ni nan, a rubuce yake cikin naɗaɗɗen littafi
\q2 na zo in aikata nufinka, ya Allah.’ ”\f + \fr 10.7 \ft \+xt Zab 40.6-8\+xt* (dubi Seftuwajin)\f*
\m
\v 8 Da farko ya ce, “Hadayu da sadakoki, hadayun ƙonawa da hadayun zunubi ba ka so, ba ka kuwa jin daɗinsu” (ko da yake doka ta bukaci a yi su).
\v 9 Sa’an nan ya ce, “Ga ni nan, na zo in aikata nufinka.” Ya kawar da na farkon domin yă kafa na biyun.
\v 10 Kuma bisa ga wannan nufi, aka mai da mu masu tsarki ta wurin miƙa hadayar jikin Yesu Kiristi sau ɗaya tak.
\p
\v 11 Kowace rana kowane firist yakan tsaya yin hidimar ibadarsa; sau da sau yakan miƙa hadayu iri ɗaya, waɗanda ba za su taɓa kawar da zunubai ba.
\v 12 Amma da Kiristi ya miƙa hadaya ɗaya ta dukan lokaci saboda zunubai, sai ya zauna a hannun dama na Allah.
\v 13 Tun daga lokacin nan yana jira a mai da abokan gābansa matashin ƙafafunsa,
\v 14 gama ta wurin hadayan nan guda ɗaya ya kammala har abada waɗanda ake tsarkake.
\p
\v 15 Ruhu Mai Tsarki ma ya yi mana shaida game da wannan. Da farko ya ce,
\q1
\v 16 “Wannan shi ne alkawarin da zan yi da su
\q2 bayan wannan lokaci,
\q2 in ji Ubangiji.
\q1 Zan sa dokokina a cikin zukatansu,
\q2 in kuma rubuta su a kan zukatansu.”\f + \fr 10.16 \ft \+xt Irm 31.33\+xt*\f*
\m
\v 17 Sai ya ƙara da cewa,
\q1 “Zunubansu da kurakuransu
\q2 ba zan ƙara tunawa da su ba.”\f + \fr 10.17 \ft \+xt Irm 31.34\+xt*\f*
\m
\v 18 In an gafarta zunubai, babu sauran bukatar miƙa hadaya.
\s1 Kira don a adana bangaskiya
\p
\v 19 Saboda haka, ’yan’uwa, da yake muna da wannan tabbaci na shiga Wuri Mafi Tsarki ta wurin jinin Yesu,
\v 20 ta wurin sabuwa, rayayyiyar hanya kuma wadda aka buɗe mana ta labulen nan, wato, jikinsa,
\v 21 da yake kuma muna da babban firist mai mulkin gidan Allah,
\v 22 bari mu matso kusa da Allah da zuciya mai gaskiya da kuma cikakken tabbaci mai zuwa ta wurin bangaskiya. Bari mu bar zukatan da tsabta, lamirinmu babu mugunta, da kuma jikunanmu a wanke da ruwa.
\v 23 Bari mu tsaya da ƙarfi a kan ga begen da muka ce namu ne, gama shi da ya yi alkawarin, mai aminci ne.
\v 24 Bari kuma mu yi tunani a kan yadda za mu gargaɗe juna ga ƙauna da kuma ayyuka nagari.
\v 25 Kada mu daina taruwa kamar yadda waɗansu suka saba, sai dai mu ƙarfafa juna, tun ba ma da kuka ga Ranan nan tana kusatowa ba.
\p
\v 26 Ba wata hadayar da za a yi don mutanen da suka yanke shawara su yi ci gaba da yin zunubi da gangan bayan sun sami sanin gaskiya.
\v 27 A maimakon haka za su kasance da babban fargabar hukunci da kuma ta ƙunar wuta wadda za tă cinye abokan gāban Allah.
\v 28 Duk wanda ya ƙi ya kiyaye dokar Musa akan kashe shi ba tausayi, a kan shaidar mutum biyu ko uku.
\v 29 Wane irin hukunci mai tsanani ne kuke tsammani zai dace da mutumin da ya nuna rashin bangirma ga Ɗan Allah, wanda ya yi banza da jinin nan na alkawarin da ya tsarkake shi, wanda kuma ya zargi Ruhun alheri?
\v 30 Gama mun san shi, wannan wanda ya ce, “Ramuwa tawa ce; zan rama,”\f + \fr 10.30 \ft \+xt M Sh 32.35\+xt*\f* da kuma, “Ubangiji zai yi wa mutanensa hukunci.”\f + \fr 10.30 \ft \+xt M Sh 32.36; Zab 135.14\+xt*\f*
\v 31 Abu mai matuƙar bantsoro ne a fāɗa cikin hannuwan Allah mai rai.
\p
\v 32 Ku tuna da kwanakin nan da suka wuce bayan kun sami haske, sa’ad da kuka tsaya daram a tsananin shan wahala.
\v 33 Wani lokaci a fili an tsananta muku aka kuma zage ku aka kuma tsananta muku; a wani lokaci kuma kuka tsaya tare da waɗanda aka yi musu haka.
\v 34 Kuka ji tausayin waɗanda suke cikin kurkuku, da farin ciki kuma kuka yarda ku rabu da dukiyar da aka ƙwace muku, domin ku kanku kun san cewa kuna da madawwamiyar dukiya mafi kyau.
\v 35 Saboda haka kada ku yar da tabbacinku; za a sāka muku a yalwace.
\p
\v 36 Kuna bukata ku jimre don sa’ad da kuka aikata nufin Allah, za ku karɓi abin da ya yi alkawari.
\v 37 Gama,
\q1 “A cikin ɗan lokaci kaɗan,
\q2 mai zuwan nan zai zo
\q2 ba kuwa zai yi jinkiri ba.
\m
\v 38 Amma,
\q1 “Mai adalcina zai rayu ta wurin bangaskiya.
\q2 In kuwa ya ja da baya,
\q2 ba zan ji daɗinsa ba.”\f + \fr 10.38 \ft \+xt Hab 2.3,4\+xt*\f*
\m
\v 39 Amma mu ba na waɗanda suke ja da baya, su kuma hallaka ba ne, amma na waɗanda suka gaskata, suka kuma sami ceto ne.
\c 11
\s1 Ta wurin bangaskiya
\p
\v 1 Bangaskiya ita ce kasance tabbacin abin da muke bege a kai da kuma tabbatar da abin da ba mu gani ba.
\v 2 Abin da aka yabi kakanni na dā a kai ke nan.
\p
\v 3 Ta wurin bangaskiya ne muka fahimci cewa an halicci duniya bisa ga umarnin Allah, saboda an halicce abin da ake gani daga abin da ba a gani.
\p
\v 4 Ta wurin bangaskiya Habila ya miƙa wa Allah hadayar da ta fi wadda Kayinu ya miƙa. Ta wurin bangaskiya aka yabe shi cewa shi mai adalci ne, sa’ad da Allah ya yi magana mai kyau game da bayarwarsa. Ta wurin bangaskiya kuma har yanzu yana magana, ko da yake ya riga ya mutu.
\p
\v 5 Ta wurin bangaskiya ne aka ɗauki Enok daga wannan rayuwa, ta haka bai ɗanɗana mutuwa ba; ba a kuwa same shi ba, domin Allah ya ɗauke shi. Gama kafin a ɗauke shi, an yabe shi a kan ya gamshi Allah.
\v 6 In ba tare da bangaskiya ba kuwa, ba ya yiwuwa a gamshi Allah, domin duk mai zuwa wurin Allah dole yă gaskata cewa yana nan, kuma shi ne yakan sāka wa waɗanda suke nemansa da gaske.
\p
\v 7 Ta wurin bangaskiya Nuhu, sa’ad da aka yi masa gargaɗi a kan abubuwan da ba a gani ba tukuna, a cikin tsoro mai tsarki ya sassaƙa jirgi don ceton iyalinsa. Ta wurin bangaskiyarsa ya hukunta duniya ya kuma zama magājin adalcin da ake samu ta wurin bangaskiya.
\p
\v 8 Ta wurin bangaskiya ne Ibrahim, sa’ad da aka kira shi ya fita zuwa wata ƙasar da zai karɓi gādo daga baya, ya kuwa yi biyayya ya tafi, ko da yake bai san inda za shi ba.
\v 9 Ta wurin bangaskiya ya yi zama a ƙasar da aka yi masa alkawari kamar baƙo a baƙuwar ƙasa; ya zauna a tentuna, haka ma Ishaku da Yaƙub, waɗanda su ma magādan alkawarin nan ne tare da shi.
\v 10 Gama yana zuba ido ga birnin nan mai tushe, wanda mai zānen gininsa da kuma mai gininsa Allah ne.
\v 11 Ta wurin bangaskiya Ibrahim, ko da yake shekarunsa sun wuce, Saratu kanta kuma bakararriya ce ya iya zama mahaifi domin ya\f + \fr 11.11 \ft Ko kuwa \fqa Ta wurin bangaskiya Saratu ma, wadda shekarunta sun wuce, ta iya haifi ’ya’ya domin ta\f* amince cewa shi wanda ya yi alkawarin mai aminci ne.
\v 12 Saboda haka, daga mutum ɗaya, wanda dā shi ma da matacce kusan ɗaya ne, zuriya masu yawa suka fito kamar taurari a sararin sama da kuma kamar yashin da ba a iya ƙirgawa a bakin teku.
\p
\v 13 Duk mutanen nan suna cikin bangaskiya sa’ad da suka mutu. Ba su kuwa karɓi abubuwan da aka yi alkawari ba; sun dai hango su suka kuma marabce su daga nesa. Suka kuma amince cewa su baƙi ne, bare kuma a duniya.
\v 14 Mutane masu faɗin irin abubuwan nan sun nuna cewa suna neman ƙasar da take tasu.
\v 15 Da a ce suna tunanin ƙasar da suka bari a baya, da sun riga sun sami damar komawa.
\v 16 A maimako, suna marmarin wata ƙasa mafi kyau, ta sama. Saboda haka Allah ba ya kunya a kira shi Allahnsu, domin ya riga ya shirya musu birni.
\p
\v 17 Ta wurin bangaskiya Ibrahim, sa’ad da Allah ya gwada shi, sai ya miƙa Ishaku hadaya. Shi da ya karɓi alkawaran ya yi shirin miƙa makaɗaicin ɗansa,
\v 18 ko da yake Allah ya ce masa, “Ta wurin Ishaku ne za a lissafta zuriyarka.”\f + \fr 11.18 \ft \+xt Far 21.12\+xt*\f*
\v 19 Ibrahim ya yi tunani cewa Allah yana iya tā da matattu, a misalce kuwa, ya sāke karɓan Ishaku daga matattu.
\p
\v 20 Ta wurin bangaskiya ne Ishaku ya albarkaci Yaƙub da Isuwa game da nan gabansu.
\p
\v 21 Ta wurin bangaskiya ne Yaƙub, sa’ad da yake bakin mutuwa, ya albarkaci kowane ɗan Yusuf, ya kuma yi sujada yayinda yake jingine a kan sandansa.
\p
\v 22 Ta wurin bangaskiya ne Yusuf, sa’ad da kwanakinsa suka yi kusan ƙarewa, ya yi magana game da fitowar Isra’ilawa daga Masar ya kuma ba da umarni game da ƙasusuwansa.
\p
\v 23 Ta wurin bangaskiya ne iyayen Musa suka ɓoye shi har wata uku bayan haihuwarsa, domin sun ga cewa shi ba kamar sauran yara ba ne, ba su kuwa ji tsoron umarnin sarki ba.
\p
\v 24 Ta wurin bangaskiya ne Musa, sa’ad da ya yi girma, ya ƙi a kira shi ɗan diyar Fir’auna.
\v 25 Ya zaɓa yă sha wahala tare da mutanen Allah, maimakon yă ji daɗin sha’awace-sha’awacen zunubi na ɗan lokaci.
\v 26 Ya ɗauki wulaƙancin da yake sha saboda Kiristi ya fi dukiyar Masar daraja, domin ya sa ido ga ladansa.
\v 27 Ta wurin bangaskiya ya bar Masar, ba tare da jin tsoron fushin sarki ba; ya kuwa jure domin ya ga wannan wanda ba a iya gani.
\v 28 Ta wurin bangaskiya ya kiyaye Bikin Ƙetarewa ya kuma yayyafa jini, domin kada mai hallakar ’ya’yan fari yă taɓa ’ya’yan fari na Isra’ila.
\p
\v 29 Ta wurin bangaskiya ne mutane suka bi ta cikin Jan Teku, sai ka ce a kan busasshiyar ƙasa; amma da Masarawa suka yi ƙoƙari su yi haka, sai aka nutsar da su.
\p
\v 30 Ta wurin bangaskiya ne katangar Yeriko ta rushe, bayan mutane suka yi ta kewaye ta har kwana bakwai.
\p
\v 31 Ta wurin bangaskiya ne ba a kashe Rahab karuwan nan, ta tare da marasa biyayya ba don ta marabci ’yan leƙan asiri.
\p
\v 32 Me kuma zan faɗa? Ba ni da lokacin da zan ba da labari a kan Gideyon, Barak, Samson, Yefta, Dawuda, Sama’ila, da kuma annabawa,
\v 33 waɗanda ta wurin bangaskiya ne suka ci nasara a kan mulkoki, suka aikata adalci, suka kuma sami abin da aka yi alkawari; waɗanda suka rurrufe bakunan zakoki,
\v 34 suka kashe harshen wuta, suka kuma tsere wa kaifin takobi; waɗanda aka mai da rashin ƙarfinsu ya zama ƙarfi; waɗanda suka yi jaruntaka wajen yaƙi suka kuma fatattaki mayaƙan waɗansu ƙasashe.
\v 35 Mata suka karɓi ƙaunatattunsu da aka sāke tasar daga matattu. Aka azabtar da yawancin mutanen nan, amma suka ƙi a sake su, domin sun tabbata za su sami lada mafi kyau sa’ad da aka tā da matattu.
\v 36 Waɗansu suka sha ba’a da bulala, har da dauri da sarƙa, da kuma jefa su cikin kurkuku.
\v 37 Aka jajjefe su da duwatsu; aka raba su biyu da zarto; aka kashe su da takobi. Suka yi ta yawo saye da fatun tumaki da na awaki, suka yi zaman rashi, suka sha tsanani da kuma wulaƙanci
\v 38 duniya ba tă ma cancanci su zauna a cikinta ba. Suka yi ta yawo a cikin hamada da a kan duwatsu, da cikin kogwanni da kuma cikin ramummuka.
\p
\v 39 Waɗannan duka an yabe su saboda bangaskiyarsu, duk da haka babu waninsu da ya sami abin da aka yi alkawari.
\v 40 Allah ya shirya mana wani abu mafi kyau. Kuma bai so su kai ga maƙasudin bangaskiyarsu ba sai tare da mu.
\c 12
\p
\v 1 Saboda haka, da yake muna kewaye da irin wannan taron shaidu mai girma, sai mu yar da duk abin da yake hana mu da kuma zunubin da yake saurin daure mu, mu kuma yi tseren da aka sa a gabanmu da nacewa.
\v 2 Bari mu kafa idanunmu a kan Yesu, tushe da kuma kammalar bangaskiyarmu, wanda ya jure kunyar gicciye da aka yi masa, domin ya san cewa daga baya zai yi farin ciki ya yi haka. Yanzu kuma yana zaune a hannun dama na kursiyin Allah.
\v 3 Ku lura da wannan wanda ya jure da irin hamayyan nan daga masu zunubi, don kada ku gaji, har ku fid da zuciya.
\s1 Allah yakan hori ’ya’yansa
\p
\v 4 Cikin famanku da zunubi, ba ku yi tsayayya har ga zub da jininku ba tukuna.
\v 5 Kun kuma manta da kalmar ƙarfafawan nan da tana ce da ku ’ya’ya,
\q1 “Ɗana kada ka rena horon Ubangiji,
\q2 kada kuma ka fid da zuciya sa’ad da ya kwaɓe ka,
\q1
\v 6 domin Ubangiji yakan hori waɗanda yake ƙauna,
\q2 yakan kuma hori duk wanda yakan karɓa a matsayin ɗa.”\f + \fr 12.5,6 \ft \+xt K Mag 3.11,12\+xt*\f*
\p
\v 7 Ku jimre shan wahala a matsayin horo; Allah yana yi da ku kamar ’ya’ya. Gama wane ɗa ne mahaifinsa ba ya horonsa?
\v 8 In ba a hore ku ba (kowa kuwa yakan sami horo), to, ku shegu ne ba ’ya’yan gida ba.
\v 9 Ban da haka ma, dukanmu mun kasance da ubannin jiki waɗanda suka hore mu muka kuma yi musu ladabi. Ashe, bai kamata mu yi wa Uban ruhohinmu biyayya mu kuwa rayu ba!
\v 10 Ubanninmu sun hore mu na ɗan lokaci yadda suka ga ya fi kyau; amma Allah yakan hore mu don amfaninmu, domin mu sami rabo cikin tsarkinsa.
\v 11 Babu horon da yake da daɗi a lokacin da ake yinsa, sai dai zafi. Amma daga baya waɗanda suka horu ta haka sukan sami kwanciyar rai wadda aikin adalci yake bayarwa.
\p
\v 12 Saboda haka, sai ku ƙarfafa raunanan hannuwanku da gwiwoyinku marasa ƙarfi!
\v 13 “Ku shirya hanyoyi marasa gargaɗa saboda ƙafafunku,”\f + \fr 12.13 \ft \+xt K Mag 4.26\+xt*\f* don kada guragu su daɗa gurguntawa, sai dai su warke.
\s1 Gargaɗi game da ƙin Allah
\p
\v 14 Ku yi iyakacin ƙoƙari ku yi zaman lafiya da kowa, ku kuma zama masu tsarki; gama in ban da tsarki ba babu wanda zai ga Ubangiji.
\v 15 Ku lura fa kada wani yă kāsa samun alherin Allah, kada kuma wani tushen ɗacin rai yă tsira har yă kawo rikici, yă kuma ƙazantar da mutane da yawa.
\v 16 Ku lura kada wani yă zama mai fasikanci, ko marar tsoron Allah kamar Isuwa, wanda saboda ƙwaryar abinci ɗaya tak ya sayar da gādonsa na ɗan fari.
\v 17 Daga baya, kamar yadda kuka sani, sa’ad da ya nemi yă gāji wannan albarka, aka ƙi shi. Bai sami zarafin tuba ba, ko da yake ya nemi albarkan nan da hawaye.
\s1 Dutsen tsoro da kuma dutsen farin ciki
\p
\v 18 Ba ku zo ga Dutsen Sinai\f + \fr 12.18 \fq Dutsen Sinai. \ft Wato, inda Allah ya ba wa annabi Musa dokoki domin Isra’ilawa\f* wanda ana iya taɓawa ba, ko ga wuta mai ci sosai, ko ga duhu baƙi ƙirin, ko
\v 19 ko busar ƙaho, ko ga irin wata murya mai magana da kalmomin da masu jinta suka yi roƙo kada su ƙara ji,
\v 20 domin ba su iya jimrewa da abin da aka umarta cewa, “Ko da ma dabba ce ta taɓa dutsen, dole a jajjefe ta da duwatsu.”\f + \fr 12.20 \ft \+xt Fit 19.12,13\+xt*\f*
\v 21 Ganin wannan abu da matuƙar bantsoro yake, har Musa ya ce, “Ina rawar jiki don tsoro.”\f + \fr 12.21 \ft Dubi \+xt M Sh 9.19\+xt*.\f*
\p
\v 22 Sai dai kun zo ne ga Dutsen Sihiyona, ga Urushalima ta sama, birnin Allah mai rai. Kun zo ga dubu dubban mala’ikun da suke cikin taron farin ciki,
\v 23 kun zo ga ikkilisiyar ɗan fari, waɗanda sunayensu suna a rubuce a sama. Kun zo ga Allah, alƙalin dukan mutane, kun kuma zo ga ruhohin mutane masu adalci da aka mai da su cikakku.
\v 24 Kun zo ga Yesu, mai yin sulhu na sabon alkawari, da kuma ga jinin da aka yayyafa wanda yake magana mafi kyau fiye da jinin Habila.
\p
\v 25 Ku lura fa kada ku ƙi wanda yake magana. Gama in su ba su tsira sa’ad da suka ƙi wanda ya gargaɗe su a wannan duniya ba, to, ƙaƙa mu za mu tsira, in mun ƙi jin wannan da yake yi mana gargaɗi daga Sama?
\v 26 A lokacin nan muryarsa ta jijjiga duniya, amma yanzu ya yi alkawari cewa, “Har wa yau sau ɗaya tak zan ƙara jijjiga ba duniya kaɗai ba, amma har ma da sammai.”\f + \fr 12.26 \ft \+xt Hag 2.6\+xt*\f*
\v 27 Wannan magana “sau ɗayan nan” sun nuna, kawar da abin da za a iya jijjigawa, wato, ƙirƙiro abubuwa, saboda abubuwan da ba a iya jijjigawa, su kasance.
\p
\v 28 Saboda haka, da yake muna karɓar mulkin da ba ya jijjiguwa, sai mu yi godiya, ta haka kuwa mu yi wa Allah sujada yadda ya kamata, tare da bangirma da kuma tsoro,
\v 29 gama “Allahnmu wuta ne mai cinyewa.”\f + \fr 12.29 \ft \+xt M Sh 4.24\+xt*\f*
\c 13
\s1 Gargaɗin ƙarshe
\p
\v 1 Ku ci gaba da ƙaunar juna kamar ’yan’uwa.
\v 2 Kada ku manta da yin alheri ga baƙi, gama ta yin haka ne waɗansu suka yi wa mala’iku hidima, ba da saninsu ba.
\v 3 Ku riƙa tunawa da waɗanda suke a kurkuku kamar tare kuke a kurkuku, da kuma waɗanda ake gwada musu azaba, kamar ku ake yi wa.
\p
\v 4 Aure yă zama abin girmamawa ga kowa, a kuma kiyaye gadon aure da tsabta, gama Allah zai hukunta masu zina da kuma dukan masu fasikanci.
\v 5 Ku kiyaye kanku daga yawan son kuɗi, ku kuma gamsu da abin da kuke da shi, gama Allah ya ce,
\q1 “Ba zan taɓa bar ka ba;
\q2 ba zan taɓa yashe ka ba.”\f + \fr 13.5 \ft \+xt M Sh 31.6\+xt*\f*
\m
\v 6 Saboda haka muna iya fitowa gabagadi, mu ce,
\q1 “Ubangiji ne mai taimakona; ba zan ji tsoro ba.
\q2 Me mutum zai iya yi mini?”\f + \fr 13.6 \ft \+xt Zab 118.6,7\+xt*\f*
\p
\v 7 Ku tuna da shugabanninku, waɗanda suka faɗa muku maganar Allah. Ku dubi irin rayuwar da suka yi ku kuma yi koyi da bangaskiyarsu.
\v 8 Yesu Kiristi ba ya sākewa, shi ne a jiya, shi ne a yau, shi ne kuma har abada.
\p
\v 9 Kada a ɗauke muku hankali da sababbin koyarwa dabam-dabam. Yana da kyau zukatanmu su ƙarfafa ta wurin alheri, ba ta wurin abinci waɗanda ba su da amfani ga waɗanda suke cinsu.
\v 10 Muna da bagade inda firistocin da suka yi hidima a tabanakul ba su da izini su ci.
\p
\v 11 Babban firist yakan ɗauki jinin dabbobi yă shiga cikin Wuri Mafi Tsarki a matsayin hadaya ta zunubi, amma jikunan dabbobin akan ƙone su a bayan sansani.
\v 12 Haka ma Yesu ya sha wahala a bayan gari don yă tsarkake mutane ta wurin jininsa.
\v 13 Saboda haka, sai mu fita mu je wajensa a bayan sansani, muna ɗaukar kunyar da ya sha.
\v 14 Gama a nan ba mu da dawwammamen birni, sai dai muna zuba ido a kan birnin nan mai zuwa.
\p
\v 15 Saboda haka, ta wurin Yesu, bari mu ci gaba da miƙa hadaya ta yabo ga Allah, yabon leɓuna da yake shaidar sunansa.
\v 16 Kada kuma ku manta yin aikin nagari da kuma taimakon waɗansu, gama da irin waɗannan hadayu ne Allah yake jin daɗi.
\p
\v 17 Ku yi wa shugabanninku biyayya ku kuma miƙa kanku ga ikonsu. Suna lura da ku kuma za su ba da lissafi a gaban Allah. Saboda haka kada ku sa su yi fushi saboda aikinsu, ku sa su yi farin ciki. In ba haka ba za su iya taimakonku ba ko kaɗan.
\p
\v 18 Ku yi mana addu’a. Mun tabbata cewa muna da lamiri mai kyau, kuma muna da marmari mu yi rayuwa ta bangirma a ta kowace hanya.
\v 19 Ni musamman, ina roƙonku ku yi addu’a, don a komo da ni a gare ku ba da daɗewa ba.
\s1 Albarka da kuma gaisuwa ta ƙarshe
\p
\v 20 Bari Allah na salama, wanda ta wurin jinin madawwamin alkawari ya tā da Ubangijinmu Yesu daga matattu, wannan Makiyayin tumaki mai girma,
\v 21 yă kintsa ku da kowane abu mai kyau domin aikata nufinsa, bari kuma yă aikata abin da zai gamshe shi cikinmu, ta wurin Yesu Kiristi, a gare shi ɗaukaka ta tabbata har abada. Amin.
\b
\b
\p
\v 22 ’Yan’uwa, ina roƙonku ku yi haƙuri da wannan gargaɗi, don ba wata doguwar wasiƙa ce na rubuta muku ba.
\b
\p
\v 23 Ina so ku san cewa an saki ɗan’uwanmu Timoti. In ya iso da wuri, zan zo tare da shi in gan ku.
\b
\p
\v 24 Ku gai da dukan shugabanninku da kuma dukan mutanen Allah.
\p Waɗanda suke Italiya suna gaishe ku.
\b
\p
\v 25 Alheri yă kasance da ku duka.
