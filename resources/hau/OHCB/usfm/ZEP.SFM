\id ZEP - Biblica® Open Hausa Contemporary Bible™
\h Zefaniya
\toc1 Zefaniya
\toc2 Zefaniya
\toc3 Zef
\mt1 Zefaniya
\c 1
\p
\v 1 Maganar \nd Ubangiji\nd* da ta zo wa Zefaniya ɗan Kushi, ɗan Gedaliya, ɗan Amariya, ɗan Hezekiya, a zamanin Yosiya ɗan Amon sarkin Yahuda.
\b
\s1 Gargaɗi a kan hallaka mai zuwa
\q1
\v 2 “Zan hallaka kome
\q2 a fuskar duniya,”
\q2 in ji \nd Ubangiji\nd*.
\q1
\v 3 “Zan hallaka mutane da dabbobi;
\q2 zan kuma hallaka tsuntsayen sama
\q2 da kifayen teku,
\q1 da gumakan da suke sa mugaye su yi tuntuɓe.”\f + \fr 1.3 \ft Ma’anar Ibraniyancin nan babu tabbas.\f*
\b
\q2 “Sa’ad da zan kawar da mutum daga fuskar duniya,”
\q2 in ji \nd Ubangiji\nd*.
\q1
\v 4 “Zan miƙa hannuna gāba da Yahuda
\q2 da kuma dukan mazaunan Urushalima.
\q1 Zan datse raguwar Ba’al daga wannan wuri,
\q2 da sunayen firistocin gumaka da na marasa sanin Allah,
\q1
\v 5 waɗanda suka rusuna a kan rufin ɗaki
\q2 don su yi sujada ga rundunar taurari.
\q1 Waɗanda suka rusuna suka kuma yi rantsuwa da sunan \nd Ubangiji\nd*
\q2 suke kuma rantsuwa da sunan Molek.\f + \fr 1.5 \ft Da Ibraniyanci \fqa Malkam, \ft wato, Milkom.\f*
\q1
\v 6 Waɗanda suka juya daga bin \nd Ubangiji\nd*,
\q2 ba sa kuma neman \nd Ubangiji\nd* ko su nemi nufinsa.”
\b
\q1
\v 7 Ku yi shiru a gaban \nd Ubangiji\nd* Mai Iko Duka,
\q2 gama ranar \nd Ubangiji\nd* ta yi kusa.
\q1 \nd Ubangiji\nd* ya shirya hadaya;
\q2 ya kuma tsarkake waɗanda ya gayyato.
\b
\q1
\v 8 “A ranar hadayar \nd Ubangiji\nd*
\q2 zan hukunta sarakuna
\q2 da kuma ’ya’yan sarakuna
\q1 da duk waɗanda suke sanye
\q2 da rigunan ƙasashen waje.
\q1
\v 9 A wannan rana zan hukunta
\q2 dukan waɗanda suke kauce taka madogarar ƙofa,\f + \fr 1.9 \ft Dubi \+xt 1Sam 5.5\+xt*.\f*
\q1 waɗanda suke cika haikalin allolinsu
\q2 da rikici da ruɗu.
\b
\q1
\v 10 “A wannan rana,”
\q2 in ji \nd Ubangiji\nd*,
\q2 “Za a ji kuka daga Ƙofar Kifi,
\q2 kururuwa daga Sabon Mazauni,
\q2 da kuma amo mai ƙarfi daga tuddai.
\q1
\v 11 Ku yi kururuwa, ku da kuke zaune a yankin kasuwa;\f + \fr 1.11 \ft Ko kuwa \fqa Turmi\f*
\q2 za a hallaka dukan ’yan kasuwanku,
\q1 dukan waɗanda suke kasuwanci da azurfa za su lalace.
\q1
\v 12 A wannan lokaci zan bincike Urushalima da fitilu
\q2 in kuma hukunta waɗanda ba su kula ba,
\q1 waɗanda suke kamar ruwan inabin da aka bar a ƙasan tukunya,
\q2 waɗanda suke tsammani, ‘\nd Ubangiji\nd* ba zai yi kome ba
\q2 nagari ko mummuna.’
\q1
\v 13 Za a washe dukiyarsu,
\q2 a rurrushe gidajensu.
\q1 Za su gina gidaje
\q2 amma ba za su zauna a ciki ba;
\q1 za su shuka inabi
\q2 amma ba za su sha ruwansa ba.”
\b
\q1
\v 14 Babbar ranar \nd Ubangiji\nd* ta yi kusa,
\q2 ta yi kusa kuma tana zuwa da sauri.
\q1 Ku saurara! Kukan ranar \nd Ubangiji\nd* za tă yi zafi,
\q2 za a ji kururuwan jarumi a can.
\q1
\v 15 Ranan nan za tă zama ranar fushi,
\q2 rana ce ta baƙin ciki da azaba,
\q1 rana ce ta tashin hankali da lalacewa,
\q2 ranar duhu baƙi ƙirin,
\q2 ranar gizagizai da baƙin duhu,
\q1
\v 16 rana ce ta busa ƙaho da kururuwar yaƙi
\q2 gāba da birane masu mafaka,
\q2 da kuma kusurwar hasumiyoyi.
\b
\q1
\v 17 “Zan kawo baƙin ciki a kan mutane
\q2 za su kuma yi tafiya kamar makafi,
\q2 domin sun yi wa \nd Ubangiji\nd* zunubi.
\q1 Za a zubar da jininsu kamar ƙura
\q2 kayan cikinsu kuma kamar najasa.
\q1
\v 18 Azurfarsu ko zinariyarsu
\q2 ba za su iya cetonsu ba
\q2 a ranar fushin \nd Ubangiji\nd*.”
\b
\q1 A cikin zafin kishinsa
\q2 za a hallaka dukan duniya
\q1 gama zai kawo ƙarshen dukan mazaunan duniya
\q2 nan da nan.
\b
\c 2
\q1
\v 1 Ku tattaru, ku tattaru,
\q2 Ya ku al’umma marar kunya,
\q1
\v 2 kafin ƙayyadadden lokacin nan yă zo
\q2 ranan nan kuma ta share ku kamar ƙaiƙayi
\q1 kuma kafin fushi mai tsanani na \nd Ubangiji\nd* yă auko muku,
\q2 kafin ranar fushin \nd Ubangiji\nd* ta auko muku.
\q1
\v 3 Ku nemi \nd Ubangiji\nd*, dukanku ƙasashe masu tawali’u,
\q2 ku da kuke yin abin da ya umarta.
\q1 Ku nemi adalci da tawali’u;
\q2 mai yiwuwa ku sami mafaka a ranar fushin \nd Ubangiji\nd*.
\s1 Hukunci a kan Filistiya
\q1
\v 4 Za a yashe Gaza
\q2 a kuma bar Ashkelon kango.
\q1 Da tsakar rana Ashdod za tă zama babu kowa
\q2 a kuma tumɓuke Ekron.
\q1
\v 5 Taku ta ƙare ku da kuke zama a bakin teku,
\q2 Ya ku mutanen Keretawa;
\q1 maganar \nd Ubangiji\nd* tana gāba da ke,
\q2 Ya ke Kan’ana, ƙasar Filistiyawa.
\q1 “Zan hallaka ki
\q2 kuma babu abin da zai rage.”
\q1
\v 6 Ƙasar da take a bakin teku, inda Keretawa\f + \fr 2.6 \ft Ma’anar Ibraniyanci na wannan kalma ba ta da tabbas\f* suke zaune,
\q2 za tă zama wurin da makiyaya da ta garken tumaki.
\q1
\v 7 Za tă zama mallakar raguwar gidan Yahuda;
\q2 a can za su sami wurin kiwo.
\q1 Da yamma za su kwanta
\q2 a gidajen Ashkelon.
\q1 \nd Ubangiji\nd* Allahnsu zai lura da su;
\q2 zai maido musu da martabarsu.\f + \fr 2.7 \ft Ko kuwa \fqa zai dawo musu da waɗanda aka kwasa zuwa bauta\f*
\s1 Hukunci a kan Mowab da Ammon
\q1
\v 8 “Na ji irin zagin da Mowab take yi,
\q2 da kuma ba’ar Ammonawa,
\q1 waɗanda suka zagi mutanena
\q2 suna kuma yi barazana a kan ƙasarsu.
\q1
\v 9 Saboda haka, muddin ina raye,”
\q2 in ji \nd Ubangiji\nd* Maɗaukaki,
\q2 Allah na Isra’ila,
\q1 “tabbatacce Mowab za tă zama kamar Sodom,
\q2 Ammonawa kuma kamar Gomorra,
\q1 ƙasa mai ciyayi da rammukan gishiri,
\q2 ƙasa marar amfani har abada.
\q1 Raguwar mutanena za su washe su;
\q2 waɗanda suka rage na al’ummata za su gāda ƙasarsu.”
\b
\q1
\v 10 Wannan ne zai zama sakamakon girmankansu,
\q2 saboda zagi da kuma ba’ar da suka yi wa mutanen \nd Ubangiji\nd* Maɗaukaki.
\q1
\v 11 \nd Ubangiji\nd* zai zama abin tsoro a gare su
\q2 sa’ad da ya hallaka allolin ƙasar.
\q1 Al’ummai a kowane bakin teku za su yi masa sujada,
\q2 kowa a ƙasarsa.
\s1 Hukunci a kan Kush
\q1
\v 12 “Ku ma, ya Kushawa,\f + \fr 2.12 \ft Wato, mutanen da suke a yankin kogin Nilu na Bisa\f*
\q2 za a kashe ku da takobina.”
\s1 Hukunci a kan Assuriya
\q1
\v 13 Zai kuma miƙa hannunsa gāba da arewa
\q2 yă kuma hallaka Assuriya,
\q1 zai mai da Ninebe kango gaba ɗaya
\q2 ta kuma zama busasshiya kamar hamada.
\q1
\v 14 Garkuna za su kwanta a can,
\q2 da kowace irin halitta,
\q1 Mujiyar hamada da bushiya
\q2 za su zauna a kan ginshiƙanta.
\q1 Kukansu za tă ratsa tagogi,
\q2 ɓuraguzai za su tare ƙofofin shiga,
\q2 za a kware ginshiƙan al’ul.
\q1
\v 15 Birnin da yake harka ke nan
\q2 da take zaune lafiya.
\q1 Ta ce wa kanta,
\q2 “Ni ce, kuma babu kamata.”
\q1 Dubi irin kangon da ta zama mana,
\q2 mazaunin namun jeji!
\q1 Duk wanda ya wuce ta sai ya yi mata tsaki
\q2 yana kaɗa kai.
\c 3
\s1 Nan gaba na Urushalima
\q1
\v 1 Taki ta ƙare, ke birnin mai danniya,
\q2 mai ’yan tawaye da kuma masu ƙazanta!
\q1
\v 2 Ba kya yi wa kowa biyayya,
\q2 ba kya kuma yarda da kuskurenki.
\q1 Ba kya dogara ga \nd Ubangiji\nd*,
\q2 ba kya kuma kusatowa kusa da Allahnki.
\q1
\v 3 Sarakunanki ruri ne na zakoki,
\q2 shugabanninki kyarketan dare ne,
\q2 waɗanda ba sa rage kome don safe.
\q1
\v 4 Annabawanki mahaukata ne
\q2 mutanenki masu cin amana ne.
\q1 Firistocinki suna ƙazantar da Wurin Mai Tsarki
\q2 suna kuma keta dokoki.
\q1
\v 5 \nd Ubangiji\nd* da yake cikinki mai adalci ne;
\q2 ba ya yin abin da ba daidai ba.
\q1 Kowace safiya yakan bayyana dokokinsa a fili,
\q2 kowace sabuwar rana kuma ba ya kāsawa,
\q2 duk da haka marasa adalci ba sa jin kunya.
\q1
\v 6 “Na daddatse al’ummai;
\q2 an kuma rurrushe kagararsu.
\q1 Na bar titunansu ba kowa,
\q2 ba mai ratsawa a ciki.
\q1 An ragargaza biranensu;
\q2 ba wanda za a bari, babu ko ɗaya.
\q1
\v 7 Na ce wa birnin,
\q2 ‘Tabbatacce za ki ji tsorona
\q2 ki kuma yarda da gyara!’
\q1 Ta haka ba za a datse wurin zamanki ba,
\q2 ba kuwa dukan hukuncena za su hau bisa kansu ba.
\q1 Amma har yanzu suna marmari
\q2 su yi rashin gaskiya a duk abin da suke yi.
\q1
\v 8 Saboda haka ku jira ni,” in ji \nd Ubangiji\nd*;
\q2 “a ranar da zan tsaya in ba da shaida,\f + \fr 3.8 \ft Seftuwajin da Siriyak; Ibraniyanci \fqa zai tashi don yă washe\f*
\q1 Na yanke shawara in tattara dukan al’ummai,
\q2 in tattara mulkoki
\q1 in kuma zuba fushina a kansu,
\q2 da dukan zafin haushina.
\q1 Za a mamaye dukan duniya
\q2 da zafin fushina.
\b
\q1
\v 9 “Sa’an nan zan tsarkake leɓunan mutanen,
\q2 don dukansu su kira bisa ga sunan \nd Ubangiji\nd*
\q2 su kuma yi masa hidima kafaɗa da kafaɗa.
\q1
\v 10 Tun daga ƙetaren rafuffukan Kush\f + \fr 3.10 \ft Wato, yankin Nilu na Bisa\f*
\q2 masu yi mini sujada, mutanena da suke a warwatse,
\q2 za su kawo mini hadayu.
\q1
\v 11 A wannan rana ba za ku sha kunya
\q2 saboda laifofin da kuka yi mini,
\q1 gama zan ɗauke wa wannan birni
\q2 waɗanda suke farin ciki cikin girmankansu.
\q1 Ba kuma za ka ƙara yin kallon reni
\q2 a tuduna mai tsarki ba.
\q1
\v 12 Amma zan zauna a cikinki
\q2 masu tawali’u da masu ƙasƙantar da kai,
\q2 waɗanda suke dogara ga sunan \nd Ubangiji\nd*.
\q1
\v 13 Raguwar Isra’ila ba za su ƙara aikata abin da ba daidai ba,
\q2 ba za su faɗa ƙarya ba,
\q2 ba kuwa za a sami ruɗu a bakunansu ba.
\q1 Za su ci su kuma kwanta
\q2 kuma babu wanda zai ba su tsoro.”
\b
\q1
\v 14 Ki rera, ya Diyar Sihiyona;
\q2 ki tā da murya, ya Isra’ila!
\q1 Ki yi murna ki kuma yi farin ciki da dukan zuciyarki,
\q2 Ya Diyar Urushalima!
\q1
\v 15 \nd Ubangiji\nd* ya ɗauke hukuncinki,
\q2 ya mai da abokan gābanki baya.
\q1 \nd Ubangiji\nd*, Sarkin Isra’ila, yana tare da ke;
\q2 ba kuma za ki ƙara jin tsoron wani lahani ba.
\q1
\v 16 A wannan rana za su cewa Urushalima,
\q2 “Kada ki ji tsoro, ya Sihiyona;
\q2 kada ki bar hannuwanki su raunana.
\q1
\v 17 \nd Ubangiji\nd* Allahnki yana tare da ke,
\q2 mai iko ne don ceto.
\q1 Zai yi matuƙar farin ciki da ke,
\q2 zai rufe ki da ƙaunarsa,
\q2 zai yi farin ciki da ke ta wurin rerawa.”
\b
\q1
\v 18 “Zan cire taƙaici daga gare ki
\q2 a ƙayyadaddun bukukkuwa;
\q2 su kaya ne da kuma zargi a gare ki.\f + \fr 3.18 \ft Ko kuwa \fqa “Zan tattara ku da kuke makoki domin ƙayyadaddun hidima; zarginki kaya ne a gare ni”\f*
\q1
\v 19 A wannan lokaci zan jijji wa
\q2 waɗanda suka danne ku;
\q1 zan kuɓutar da guragu
\q2 in kuma tattara waɗanda suke a warwatse.
\q1 Zan sa a yabe su a kuma girmama su
\q2 a kowace ƙasar da aka kunyatar da su.
\q1
\v 20 A wannan lokaci zan tattara ku;
\q2 a wannan lokaci zan kawo ku gida,
\q1 zan sa a yabe ku a kuma girmama ku
\q2 a cikin dukan mutanen duniya
\q1 a sa’ad da na maido da arzikinku\f + \fr 3.20 \ft Ko kuwa \fqa zan dawo da kamammunku\f*
\q2 a idanunku,”
\q2 in ji \nd Ubangiji\nd*.
